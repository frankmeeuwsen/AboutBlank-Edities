

http://www.aboutblank.nl
Een maandelijkse e-zine door webloggers, voor webloggers!

Jaargang 8 - Editie 86 - Januari 2010

Inhoud:

00 - Intro
01 - Header en wallpaper #86
02 - WWWW óf: De Wondere Wereld van Weirde Weblogs, afl 13
03 - Lawrence Arabia - Chant Darling
04 - Kartasan - Another Profile
05 - Must-see tranentrekker KEVBDD

0 - Intro

Een beetje magere aflevering van de maandelijkse editie van about:blank. Maar we zijn als redactie dan ook (tijdelijk) behoorlijk uitgedund. We hebben te maken met schoonmoeders, vakanties, mama's (Aukje, gefeliciteerd!) en dan ook nog een redactielid die ons vaarwel heeft gezegd. Die laatste, dat is Karen. Ze heeft ons jarenlang bijgestaan door interviews met bloggers af te leveren. Maar helaas komt aan alles een eind en gaat ze weer volledig zelfstandig haar eigen weg.

Menno heeft vorige maand al een eerste poging gewaagd de interviews over te nemen, geheel op zijn eigen wijze. Maar deze maand slaat hij nog even over. Wat hebben we dan wel? Enkele cd-recensies, een filmrecensie en de zoveelste aflevering over het weirde weblogdom. En gelukkig hebben we een kersverse header. De eerste van het nieuwe jaar.

De verkiezing voor de beste header van afgelopen jaar is overigens weer begonnen. Wat is volgens jou de beste?

Voor volgende maand beloven we meer. Nog vrijwilligers die ons daarbij willen helpen? Neem vooral contact op.

Altijd te bereiken op: post@aboutblank.nl

Lees verder >>

Ton



1 - Header en wallpaper #86

De header & wallpaper van deze maand zijn gemaakt door het design en DJ-duo Geeske de Graaff en Nanna Koekoek, ook wel Dutchdolls genoemd.

1024x768px
1280x1024px
1440x900px

Kenmerkend voor de ontwerpen van Dutch Dolls is niet alleen het handwerk en de exclusiviteit, maar ook de knipoog en de rebelse inslag. Zo bestaat hun collectie uit ondermeer t-shirts met rebusprint, rookworst-kussens, wantjes met het devils horn-gebaar en onderbroeken met tekeningen van snuffelende hondjes erop. Inspiratie halen ze uit B-films, biologie, rommelmarkten, handwerken, folklore en vooral muziek! Niet voor niets hebben ze zich vernoemd naar de invloedrijke jaren ’70 glamrock band New York Dolls.

De liefde voor muziek komt niet alleen tot uitdrukking in hun ontwerpen, maar ook achter de draaitafels. Als DJ-duo zijn ze op de zaterdagavond vaak te vinden in de club, met een flinke map vol muziek en een misthoorn voor extra herrie!

De ontwerpen van Dutch Dolls kun je bestellen via www.dutchdolls.nl. Lees over hun favoriete muziek, dagelijkse beslommeringen en de laatste nieuwtjes op hun blog dutchdolls.blogspot.com!

Lees verder >>

Aukje



2 - WWWW óf: De Wondere Wereld van Weirde Weblogs, afl 13

Een nieuw jaar, een nieuw begin. Tijd om te kijken wat het verleden ons gebracht heeft.

En laten wij dat, men zal niet anders van deze rubriek verwachten, niet doen op de manier zoals andere sites dat aan het eind van jongstleden december gedaan hebben, door lijstjes te publiceren van hoogtepunten van het voorbije jaar; nee, we laten gewoon de geschiedenis en alles wat daarover is opgetekend voor zichzelf spreken. Kortom, we laten die maffe, weirde, vreemde, rare, bizarre en wat-ze-al-niet-meer-zijn weblogs aan het woord.

Lees verder >>

Ton



3 - Lawrence Arabia - Chant Darling

Ringo Starr zal niet de geschiedenis ingaan als de beste drummer ooit. Toch is zijn geluid karakteristiek voor de band waar hij in drumde. Het geluid dat de drummer van Lawrence Arabia produceert heeft veel weg van dat van Starr. Maar het gaat bij Lawrence Arabia niet om de drummer. De belangrijkste man is zanger/gitarist/songschrijver James Milne, Nieuw-Zeelander, en o.a. bekend van The Brunettes. Hij heeft net als andere Nieuw-Zeelandse muzikanten, zoals de Finn-broers, een zwak voor The Beatles. En met hen waarschijnlijk heel veel wereldburgers. Onlangs zag ik met eigen ogen dat ook iemand als Paul McCartney live nog steeds jongeren kan boeien, al was er meer ouder publiek.

Lees verder >>

Coen



4 - Kartasan - Another Profile

Kartasan (uit Gent, België) is een nieuwe band op het inmiddels behoorlijk bekende Nederlandse label Excelsior. En wie Excelsior een beetje kent, weet dan meestal ook wel wat hij ongeveer aan muziek kan verwachten. In het geval van Kartasan kom je dan echter voor een verrassing te staan: Jan Vandecasteele en de zijnen maken weliswaar melodieuze popmuziek, die hier en daar associaties oproept met Antony and the Johnsons (“Oh My God”, “Helen”), maar vermengen dat vervolgens met latin jazz en funk. Waardoor een heel gevarieerde plaat ontstaat, die werkelijk prima in het gehoor ligt en bij eerste beluistering direct indruk maakt, maar die tegelijkertijd eigenlijk ook een duidelijke richting mist.

Lees verder >>

Coen



5 - Must-see tranentrekker KEVBDD

Aangezien vele regisseurs reeds hebben bedankt voor de eer, besloot Reinout Oerlemans de verfilming van het bestsellende boek: "Komt een vrouw bij de dokter" zelf ter hand te nemen. Het is een waardevolle contributie geworden die vraagt om meer van hetzelfde van zijn zienswijze.

Om u heel eerlijk te bekennen, had ik het boek nog niet gelezen voor ik de bioscoop indook, alleen, gewaarschuwd voor Kluun en 't feit dat ik een doos met tissues in m'n broekzak zou moeten hebben. Nog eerlijker ben ik als ik nu zeg dat ik het boek niet meer hoef te lezen, nu. Reeds voorzien van de conclusie wat een bikkelhard einde van een vrouwenleven die door borstkanker geveld het een en ander moet doorstaan. Zeker als ze wat steun zou mogen krijgen uit de hoek van haar meest intieme partner, haar echtgenoot. Zelfs als de gang naar het ziekenhuis, vanwege de nodige onderzoeken, chemokuren en bestralingen wat extra zorg vergt, geeft hij bijna geen thuis.

Lees verder >>

Irene



about:blank wordt gemaakt door:

Arnoud de Jong | @verbaljam
Aukje | @faukje
Bakkel | @bakkel
File Under | @fileunder
Irene | @schrijfjunkie
Kaj | @kajrietberg
Lorenz | @tweepuntnul
Menno Nicolai | @mennonicolai
Michiel | @badlog
Mike | @madbello
Robert | @robtheblob
Roos | @soyrosa
Rutger | @rutger_
Theo
Ton | @zijperspace

About:blank wordt prima gehost door http://www.pivothosting.net
