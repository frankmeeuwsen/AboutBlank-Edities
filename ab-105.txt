http://www.aboutblank.nl
Een maandelijkse e-zine door webloggers, voor webloggers!

Jaargang 9 - Editie 105 - Oktober 2011

Inhoud:

00 - Intro
01 - Header en wallpaper #105
02 - Thrillerschrijfsters slaan aan het bloggen!
03 - Interview met Reinonline
04 - Blogs in de spotlights (6)
05 - St. Vincent - Strange Mercy
06 - The Horrible Crowes - Elsie

0 - Intro



In deze tijden van 'Doe toch eens normaal', moet Moeder Natuur gedacht hebben ons even bij te laten komen en zorgt voor een uitzonderlijk mooi begin van de herfstmaand. Ook wij van about:blank doen daar volop aan mee en wij hebben voor u een prachtige mix van romantiek, suspense en multimedia vermaak. Menno heeft een gesprek gehad met de bloggende cameraman Jan Rein, laat Anoushka ons rillen op een blog van 2 vrouwelijke thrillerschrijftsers en hebben Irene en Coen gezorgd voor de nodige informatie wat betreft literatuur en muziek.

Weest u voorzichtig met die barbecue en vergeet de zonnebrand niet! Dan nemen wij nog een cocktail op uw gezondheid en zijn er volgende maand weer met een verse editie van about:blank.
Altijd te bereiken op: post@aboutblank.nl



Lees verder >>

Edwin



1 - Header en wallpaper #104



Bij uitzonderlijk zonnige dagen hoort een uitzonderlijk zonnige header! Babette van Rumt vervaardigde deze zonnige header voor de oktobereditie van about:blank. Download hier de wallpaper:

1024x768px
1280x1024px
1440x900px

Babette van Rumt is een 18-jarige mediamanagement student. Vanaf kleins af aan is ze al druk bezig met fotograferen; ze vindt het geweldig om de wereld op bijzondere momenten te mogen vastleggen in beeld. Inmiddels is ze vaker gaan fotograferen en heeft ze een eigen site waar haar portfolio is te zien is: Babettevanrumt.nl.

Op twitter omschrijft ze zichzelf als een tutje dat houdt van voetbal, politiek en Apple. En hoewel ze werk heeft, is ze nog op zoek naar een baan. In Haarlem of omgeving als het even kan!

Lees verder >>

Aukje



2 - Thrillerschrijfsters slaan aan het bloggen!

Sinds een paar maanden is er een nieuw blog wat extra aandacht verdient. Het blog wordt gevuld met de belevenissen van twee schrijfsters, Anita Terpstra en Ingrid Oonincx. Naast dat het een heel interessant blog is om te lezen en we ook kennis kunnen maken met andere schrijvers die ons verrassen met een gastblog, is het ook duidelijk dat het bloggen leeft! Tijd dus om nader kennis te maken met deze nieuwe bloggers.

Lees verder >>

Anoushka



3 - Interview met Reinonline

Jan Rein Hettinga is cameraman en vader. Op zijn blog Reinonline schrijft hij vooral over zijn werk als cameraman, maar ook met een zekere regelmaat over zijn kinderen (en dat zijn eveneens pareltjes, zij het van een heel andere soort). Werken in de wereld van de televisie heeft onmiskenbaar "glamorous" kanten, maar voor de mannen en vrouwen achter de camera's, met microfoonhengels en sjouwend met kabels is het ook vaak hard werken onder niet altijd makkelijke omstandigheden. Als Jan Rein zijn voornemen over zijn belevenissen een boek te schrijven uitvoert ben ik één der eerste kopers.

Lees verder >>

Menno Nicolai



4 - Blogs in de spotlights (6)

Een site die ik de absolute boekenfreak niet wil onthouden, sowieso ook wegens de schitterende lay, is readerella.nl. De uitgebreide info op de site houd je wel even van de straat en uit de kroeg, terwijl het archief nog niet zo heel uitgebreid is. De artikelen en reviews zijn lekker vlot van de pen. En de site staat bol van interessante nieuwtjes, interviews met auteurs, leuke aanbiedingen en features waar je graag voor terug wilt komen. Ik voorspel dat deze site het nog ver gaat schoppen.?

Lees verder >>

Irene



5 - St. Vincent - Strange Mercy

Annie Clark heeft in het verleden bij Sufjan Stevens en Polyphonic Spree haar sporen ruimschoots verdiend. Inmiddels maakt ze als St. Vincent furore met een breed opgesierd, fragmentarisch popgeluid. De ene keer lijkt Clark een onschuldig en maagdelijk met haast symfonische arrangementen, totdat ze de boel bewust lijkt te verminken met verstikkende gitaarnoise en ontstemde keyboards. Op het derde album Strange Mercy is die kloof tussen schoonheid en vervorming wijder dan ooit. De vreemde wending ligt bij elk nummer op de loer. De single “Cruel” lijkt in het begin rechtstreeks uit een jaren '40 musical te komen, totdat de drums plots invallen. Door Clarks verbeten zang, staccato-saxofoons en venijnige gitaarsolo krijgt “Cruel” een uiterst grimmige draai. Opvallend hoe de muze haar gitaar gebruikt voor textuur en ambiance boven melodie.

Lees verder >>

Coen



6 - The Horrible Crowes - Elsie

Een typisch geval van ruwe bolster blanke pit, dat is Brian Fallon, bekend als zanger van The Gaslight Anthem. Met zijn zwaar getatoeëerde lichaam en soulvolle en ruige stemgeluid oogt en klinkt hij als de verpersoonlijking van de rock and roll hero. Dat is hij ook als frontman van The Gaslight Anthem, maar Fallon heeft ook een introverte kant. Samen met goede vriend en Gaslight Anthems gitaartechnicus Ian Perkins vormt hij The Horrible Crowes met wie hij Elsie heeft gemaakt, een melodieuze soulplaat over de donkere kant van de liefde. De naam The Horrible Crowes komt van het zeventiende-eeuwse gedicht Twa Corbies. In het gedicht gaat een ridder dood waarop zijn vrouw wegrent en twee kraaien kijken toe en overleggen hoe ze het lichaam van de ridder op zullen eten. ?

Lees verder >>

Coen



about:blank wordt gemaakt door:

Anoushka | @AnoushkaGR
Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Laura | @LauraVL
Menno Nicolai | @mennonicolai
Michiel | @badlog
Mike | @madbello
Roos | @soyrosa
Ton | @zijperspace

About:blank wordt prima gehost door http://www.pivothosting.net
