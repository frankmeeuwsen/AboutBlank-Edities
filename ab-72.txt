http://www.aboutblank.nl
Een maandelijkse e-zine door webloggers, voor webloggers!

Jaargang 6 - Editie 72 - November 2008

Inhoud:

0 - Intro
1 - Header en Wallpaper #72
2 - Cartoon
3 - WWWW óf: De Wondere Wereld van Weirde Weblogs
4 - VA - Filles Fragiles #2
5 - Roy Santiago - At Mt. Ventoux
6 - Blogs in het onderwijs volgens Erwin Blom
7 - Leer ons kennen: Aukje!
8 - Linkdump Revisited



0 - Intro

Bij verschijnen van deze editie van de maandelijkse uitvoering van about:blank ligt Blog08 alweer een week achter ons. Misschien wel een evenement dat bloggen in Nederland nog wat serieuzer op de kaart heeft gezet. Veel aandacht vanuit de traditionele media, maar internationaal werd er ook over gesproken. Dat heeft natuurlijk zijn weerslag op hoe bloggers met het medium omgaan. Zeker bij degenen die op de conferentie aanwezig zijn. Het zet je even aan het denken tenslotte, al die dingen die in zo'n kort tijdsbestek worden geuit. We hebben geprobeerd enkele bloggers zelf daar in Linkdump Revisited verder op in te laten gaan. Verder starten we deze maand met een nieuwe serie over weblogs die ons niet al te vanzelfsprekende onderwerpen voorschotelen: het WWWW. Erwin Blom geeft zijn kijk op bloggen in het onderwijs en Roos houdt het de komende tijd wel heel dicht bij huis: ter voorbereiding op een écht colofon op a:b laat ze de bezoekers wat verder kennis maken met de redactie. Moeten we niet vergeten nog even een nieuw lid van de redactie onder de aandacht te brengen: voortaan helpt Madbello ons de linkdump nog voller te maken dan dat hij al was.

Altijd te bereiken op: post@aboutblank.nl


1 - Header en Wallpaper #72

De header en wallpaper van deze maand zijn gemaakt door kunstenaar Jaap Stiemer. Download hier de wallpaper:

1024x768
1280x1024

Jaap Stiemer is journalist en tekenaar/illustrator. Hij maakt wekelijks een cartoon voor de jongerenpagina TXT van HDC Media en werkt daarnaast voor verschillende bladen en in opdracht. Stiemer schrijft ook poëzie en oneliners en treedt daarmee regelmatig op voor publiek.

Lees verder >>

(AU)

lijn

2 - Cartoon

Lees verder >>

lijn

3 - WWWW óf: De Wondere Wereld van Weirde Weblogs

Laten we met een cliché beginnen: weblogs bestaan er in allerlei soorten en maten. Zoveel mensen er op aarde zijn, zoveel onderwerpen kun je verzinnen voor een weblog. En waarschijnlijk nog wel een beetje meer. Je kan over je kat schrijven, de rij in de supermarkt, je kan het hebben over het onderhouden van een weblog en hoe anderen het doen, over je carrière als marketeer, met een weblog kan je je bedrijf beter positioneren, hem vol plempen met foto’s van je vriendin of anders de plantjes op de vensterbank. Maar uiteindelijk wil je dat je weblog opvalt, de aandacht trekt. Dat hoeft niet van iedereen te zijn, maar toch liefst wel van enkelen die het zullen kunnen waarderen. Familieleden, kennissen, gelijkgestemden, toevallige passanten of gewoon een stelletje zieke geesten die dezelfde absurde humor hebben als jij. En op die laatste groep willen wij ons met de Wondere Wereld van Weirde Weblogs richten. WWW bestond al; het werd alleen nog niet Weird genoeg bevonden.

Lees verder >>

(TZ)



4 - VA - Filles Fragiles #2

Wat was hij toch zenuwachtig, bij De Wereld Draait Door. Terwijl Matthijs met het voor hem zo kenmerkende hijgerige enthousiasme poogde een sappige anekdote over moeder aller zuchtmeisjes Jane Birkin los te peuteren. De presentator liet voor de geïnterviewde - zoals gewoonlijk - weinig ruimte over om iets wezenlijks te melden. Nee, het moet voor zuchtmeisjes-blogger Guuzbourg geen pretje zijn geweest om zijn televisieoptreden in het kader van zijn eerste Filles Fragiles compilatie terug te zien. Ongetwijfeld krijgt hij binnenkort de mogelijkheid om in de herkansing te gaan. Aan de compilatie zelf - voorzien van hijgerig voorwoord door diezelfde Matthijs - zal het wederom niet liggen.

Lees verder >>

(FU)



5 - Roy Santiago - At Mt. Ventoux

Gelukkig is het aantal mensen van wie ik ongewild afscheid op jonge leeftijd heb moeten nemen tot nu toe beperkt gebleven. Mijn grootouders, die alle vier al een aantal jaren dood zijn, waren - op een na - allemaal dik in de tachtig. Al doet het dan nog steeds pijn om afscheid van ze te nemen, ik kon er wel vrede mee hebben. Mijn ouders zijn gelukkig allebei nog springlevend en kunnen genieten van hun kleinkinderen. Het doet me altijd goed om dat te zien. Dat gaat de vader van Roy Santiago niet meer meemaken helaas. Met zijn eenenvijftig jaar werd hij veel te vroeg teruggeroepen. Hij streed een oneerlijke, bijna bij voorbaat verloren strijd, maar weigerde op te geven.

Lees verder >>

(FU)



6 - Blogs in het onderwijs volgens Erwin Blom

Vorige maand jammer genoeg geen bijdrage over weblogs en onderwijs, maar dat komt deze maand weer helemaal goed. In het begin van deze maand vroeg ik Erwin Blom wat hij als niet edublogger vindt van weblogs in het onderwijs. Zijn antwoord daarop kunnen jullie hieronder lezen.

Lees verder >>

(Gastbijdrage van Erwin Blom)



7 - Leer ons kennen: Aukje!

Wie is about:blank eigenlijk? Maandelijks schotelen wij, uw trouwe redactieleden, u artikelen voor, maar zelden komen wij zelf op about:blank aan bod. Wij zijn immers allemaal zeer bescheiden mensen, die op de achtergrond de hele maand druk bezig zijn te bedenken hoe wij u zullen gaan vermaken. Maar, vanaf vandaag komt een einde aan deze (valse) bescheidenheid: maandelijks zal ik een artikel schrijven over één van onze redactieleden, zodat u een klein beetje een beeld krijgt wie er binnen de redactie rondlopen. Uiteindelijk zullen de afzonderlijke delen gaan dienen als een heuse 'colofon'. Deze maand deel 1 in de serie 'Leer ons kennen', Aukje!

Lees verder >>

(R)



8 - Linkdump Revisited

Op Blog08 was het eigenlijk het steeds terugkerende onderwerp, op een gegeven moment onder luid gemor (via het backchannel) van het publiek: mogen bloggers zich journalisten noemen, mogen ze zich als zodanig beschouwen, wat voegt het medium blog toe aan het huidige journalistieke vak, waar vult het één het ander aan, etc… Nee, daar had men op een gegeven moment wel genoeg van. Steeds maar weer die vergelijking trekken. Waarom kon het bloggen niet op zichzelf staan, werd er menigmaal verzucht. Dat vinden wij natuurlijk ook. Bovendien is die discussie al zo vaak aan ons voorbij gegaan, dat we er het eigenlijk wel ergens anders over willen hebben. Maar… Wát is er afgelopen maand eigenlijk gebeurd in de NL-Blogosphere?

Lees verder >>

(TZ)



about:blank wordt gemaakt door:

Aukje - www.aukje.net (AU)
Bakkel - www.bakkel.com (linkdump, MvH)
File Under - www.fileunder.nl (FU)
Frank - www.punkey.com (denktank)
Kaat - www.desalniettemin.com (K)
Kaj - www.kajrietberg.nl (KR)
Michiel - www.badlog.nl (MH)
Reinier - www.altijdfijn.com (RL)
Remco - www.aboutblank.nl (RS)
Robert - www.robtheblob.nl (RH)
Roos - www.soyrosa.nl (R)
Ton - www.zijperspace.nl (TZ)

About:blank wordt prima gehost door http://www.pivothosting.net
