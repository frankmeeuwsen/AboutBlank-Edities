============
ABOUT:BLANK
============

http://www.aboutblank.nl
Een maandelijkse e-zine door webloggers, voor webloggers!
=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
Jaargang 5 - Editie 50 - november 2006

Inhoud:

0 - Intro
1 - Dutch Bloggies: The next level
2 - Header en Wallpaper
3 - Een stage in IJsland in weblogs
4 - Kennen maar nooit ontmoet
5 - Boek recensie: Het weblog van Annemiek
6 - René's Rotten Reviews (5)
7 - Bookmarking en social sharing trends
8 - Cursus Lijfloggen deel 34

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
0 - Intro

Het einde van het jaar is nabij en de klok is een uur terug
gedraaid. Dat is het moment dat de redactie van about:blank
kriebels krijgt, Dutch Bloggies kriebels. Lees in deze
50e (!) editie van about:blank over de nieuwe samenwerking
met DutchBlend (http://www.dutchblend.nl).

Maar er is meer, zoals de stand van zaken in IJsland, ze
loggen daar ook namelijk. Deze maand ook een review van het
boek "Het weblog van Annemiek", een artikel over hoe elkaar
online te kennen maar offline nooit te ontmoeten, nieuwe
reviews van René en meer informatie over social bookmarking.
Lekker vet dus!

En dan wil ik nog even van deze mogelijkheid gebruik maken
om Bakkel (http://www.bakkel.com), onze nieuwe linkdumper,
te verwelkomen bij about:blank!

Altijd te bereiken op: post@aboutblank.nl

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
1 - Dutch Bloggies: The next level

We zijn ons aan het klaarmaken voor Dutch Bloggies 2007, maar
dat doen we dit keer niet alleen. Dit jaar zijn we een
samenwerking aangegaan met DutchBlend. We zijn hier enorm trots
op, want samen met DutchBlend gaan wij de Dutch Bloggies
klaarstomen voor the next level!

De komende editie van de Dutch Bloggies is dus in handen van
een team professionele eventorganizers. DutchBlend is o.a.
verantwoordelijk voor de organisatie van de Spinawards en de
Crossmediaweek, beide evenementen die zij samen met de
initiatiefnemers op de kaart hebben weten te zetten.

Samen met DutchBlend maken we er weer een mooi event van, voor
zowel de winnaars van de bloggies als voor de bezoekers. Dit
jaar wordt het dus een event met minder brekende beamers, een
volledig aanwezige jury, extrastoere bokalen en een knallende
prijsuitreiking! En drank natuurlijk.

Vanaf 1 december zal de Dutch Bloggies 2007 website online gaan,
hou 'm in de gaten dus.

Groeten,
DutchBlend en about:blank

P.S. Oh ja, mocht je nog interesse hebben om ons te sponsoren,
of weet je nog een leuke sponsor, we zijn een en al oor!

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
2 - Header en Wallpaper

Deze maand is de header gemaakt door Miriam Bos,
http://www.irrimiri.nl, download ook de wallpaper:

1024x768: http://www.aboutblank.nl/images/112006_wallpaper_1024.jpg
1280x1024: http://www.aboutblank.nl/images/112006_wallpaper_1280.jpg


Miriam Bos is een all-round visueel artieste die zich vooral
heeft toegelegd op het illustreren. Na het verlaten van de
Kunst Academie is zij direct aan het werk gegaan en sindsdien
is er geen houden meer aan. Naast illustreren, animeren,
webdesign en andere projecten zoals grafische vormgeving en
schilderwerk besteedt ze ook veel tijd aan een oude passie:
strips. Daar is de strip 'Irrimiri' een voorbeeld van. Het
personage Irrimiri, een kleine stomme heks en tevens lichte
personificatie van Miriam zelf, beleeft malle avonturen met
haar cynische kat Morrel en de vervelende geit Mekker.

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
3 - Een stage in IJsland in weblogs

(Een bijdrage van Christian Luijten, http://ijsland.luijten.org/)

Mijn eerste contact met IJsland had ik begin 2005: de muziek
van Sigur Rós (http://sigur-ros.co.uk/) deed iets met me, het
raakte me heel erg direct en ik raakte geïntrigeerd door het
land en de mensen. Ik verlangde er steeds meer naar om daar
eens mijn voeten aan de grond te zetten. Ik denk dat bij velen
hun reiswens naar eender welke bestemming ongeveer zo ontstaat.
Was je een paar jaar geleden nog afhankelijk van wat gidsen als
Lonely Planet die de diverse clichés over een land te melden
hadden, kan je na de weblogrevolutie, die ook in IJsland heeft
huisgehouden, genoeg "menselijks" vinden. Maar eerst beslissen,
vakantie of studie-gerelateerd? Vakantie is leuk, maar toch mis
je vaak de mensen erdoor.

Lees verder: http://www.aboutblank.nl/pivot/entry.php?id=1958
[Christian Luijten]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
4 - Kennen maar nooit ontmoet

Hoeveel loggers ken jij? En hoeveel heb je er ook echt ontmoet?
Zeker op een logmeeting, of met een aantal loggers afgesproken.
Weet je wat frappant is..

Hoi Michiel,

Ik zat te denken. Hoe lang 'kennen' wij elkaar nu? Meer dan twee
jaar? Waarom hebben wij elkaar dan nooit in levende lijve mogen
aanschouwen? Tja, het is er simpelweg nooit van gekomen.

Lees verder: http://www.aboutblank.nl/pivot/entry.php?id=1926
[MH + AU]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
5 - Boek recensie: Het weblog van Annemiek

September 2006 verscheen in het chicklit-genre de roman "Het
weblog van Annemiek". Het boek beschrijft een jaar uit het
leven van Annemiek, een 24-jarige student pedagogiek. Over de
dagelijkse gebeurtenissen, vriendinnen, liefdes (van foute
vriendjes tot Mr. Right), haar scriptie en haar blunders.

Lees verder: http://www.aboutblank.nl/pivot/entry.php?id=1942
[AU]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
6 - René's Rotten Reviews (5)

In de november-reviews aandacht voor weblogs met vreemde
combinaties. In de eerste weblog komen Marco Borsato, Marlene
Dietrich en Norah Jones fraai bijeen in een post, de tweede
weblog brengt zonder schaamte Fokke & Sukke, Rik Ringers en
het duo Suske & Wiske samen. Laat je verrassen!

Ook deze maand twee recensies, uitgezocht op basis van
volstrekte willekeur;
http://www.bloggers.nl/dedeurs en http://www.duckburg.web-log.nl

Lees verder: http://www.aboutblank.nl/pivot/entry.php?id=1943
[RB]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
7 - Bookmarking en social sharing trends

Al sinds de eerste versies van de webbrowser is het mogelijk
om favoriete pagina's op te slaan. Het is echter pas sinds
kort mogelijk om deze bookmarks ook met elkaar te delen. Door
de veranderingen in browsers en nieuwe online services is het
delen van bookmarks een interessant gebied geworden. In dit
artikel kijken we naar een aantal mogelijkheden en geven we
tips hoe je met je bookmarks om kunt gaan

Lees verder: http://www.aboutblank.nl/pivot/entry.php?id=1947
[FM]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
8 - Cursus Lijfloggen deel 34

Sterf!

Er is waarschijnlijk niets zo lichamelijk als sterven.
Ik schrijf ´waarschijnlijk´, omdat ik het nog moet meemaken.
Hoewel er een tijd lang een ander idee door mijn hoofd speelde.
Het zou kunnen dat we vaker sterven, was mijn gedachte. Dat
ons bewustzijn ons verder neemt, niet zomaar stilstaat bij die
ene dood.
Stel, je komt een auto tegen, die auto rijdt over je heen, je
bent dood. Einde leven.
Volgens het idee dat ik een tijdje in mijn hoofd had nestelen,
zou het bewustzijn die dood ontkennen, je zou veilig langs de
auto gereden zijn en gewoon nog een tijdje doorgegaan zijn
met leven. Een leven naast het eigenlijke leven.

Lees verder: http://www.aboutblank.nl/pivot/entry.php?id=1957
[TZ]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-

ABOUT:BLANK wordt gemaakt door:

Aukje - http://www.aukje.net [AU]
Bakkel - http://www.bakkel.com (linkdump)
David - http://www.davidrietveld.nl [DR]
File Under - http://www.fileunder.nl [FU]
Frank - http://www.punkey.com (denktank)
Lotte - http://www.bloodyhell.nl [L]
Michiel - http://www.badlog.nl [MH]
Mike - http://www.mike-rogids.nl [MD]
Peter - http://www.shapeamp.nl (design)
Reinier - http://www.altijdfijn.com [RL]
René - http://www.bloggerdesvaderlands.nl [RB]
Remco - http://www.aboutblank.nl [RS]
Ton - http://www.zijperspace.nl [TZ]
