

http://www.aboutblank.nl
Een maandelijkse e-zine door webloggers, voor webloggers!

Jaargang 8 - Editie 87 - Februari 2010

Inhoud:

00 - Intro
01 - Header en wallpaper #87
02 - Vent vindt Viva
03 - Reclame op je blog niet altijd legaal
04 - Vlaamse blogpret in "Imke Dielen"
05 - Een coachingsboek in blogvorm
06 - WWWW óf: De Wondere Wereld van Weirde Weblogs, afl 14
07 - Column: Onsterfelijkheid
08 - Een terugblik op de Dutch Bloggies
09 - Help! Men reageert niet meer!
10 - Spoon - Transference
11 - These New Puritans - Hidden

0 - Intro

We gaan het nieuwe jaar deze maand serieus beginnen, want er is verschijnt in deze editie te veel om op te noemen eigenlijk. Daarom wat ons betreft even de hoogtepuntjes op een rijtje.

We hebben een nieuw redactielid: Esther Donkers. Die gelijk even haar aanwezigheid kenbaar maakt door met twee interviews te komen.

Verder hebben we van Frank Meeuwsen de mogelijkheid aangeboden gekregen voorpublicaties te plaatsen van zijn boek Bloghelden. Deze maand zal hij het daarbij hebben over de Dutch Bloggies, waar hij 5 jaar lang mede-organisator van was.

Rest mij nog een oproep te plaatsen mbt het onderwerp waar we de volgende editie aan willen wijden: Vrijheid van bloggers. De laatste tijd komt steeds meer in het nieuws dat bloggers steeds meer in hun vrijheid beperkt worden. Ze komen achter de tralies terecht, hun meningsuiting wordt beperkt, men wordt verplicht te melden waar men geld mee verdiend heeft dankzij een post.

Heb jij verstand van de omstandigheden waaronder buitenlandse bloggers moeten opereren, heb jij een idee hoe het gesteld is met de vrijheid van bloggers in bepaalde landen, hoe sommige gedetineerde bloggers er momenteel aan toe zijn? Laat het ons weten en help ons een speciale editie van about:blank samen te stellen. Over 'Vrijheid'.

Als laatste: onze jaarlijkse headerwedstrijd is gewonnen door Madbello, met zijn header voor de maand september. Hij gaat binnenkort uit eten met de redactie van about:blank. Nou ja, dat zou hij evengoed al doen.

Altijd te bereiken op: post@aboutblank.nl

Lees verder >>

Ton



1 - Header en wallpaper #87

Ook deze maand wisten we al gauw voor welke header en wallpaper we kozen. Op de achtergrond het koude materialistische beeld van de industriële wereld, wat in schril contrast staat met de liefde van het stelletje dat elkaar liefdevol kust. Deze schitterende foto is van de hand van onze eigen Roos en aangepast zodat je het als wallpaper kunt instellen:

1024x768px
1280x1024px
1440x900px

Lees verder >>

Aukje



2 - Vent vindt Viva

‘Viva zoekt een vent!’ Zwetend in de sauna en omhuld door eucalyptusgeuren slaat Martin Janssen uit Coevorden eind november een exemplaar van weekblad Viva open. De oproep spreekt hem meteen aan. Viva, normaliter een vrouwenbolwerk, houdt een blogwedstrijd voor mannen en de winnaar mag een jaar lang bloggen voor de site. Janssen ziet er brood in en mailt de link van zijn weblog naar de redactie van Viva. Begin januari van dit jaar wordt hij gebeld: hij mag de strijd aangaan met vier andere columnisten. Hoe gaat een nuchtere Drent de harten van de Viva-vrouwen veroveren?

Een Viva-blogger:

    heeft een mening
    is kritisch, met enige humor
    kijkt naar wereld om zich heen: nieuws, maatschappij
    kan prettig en foutloos schrijven
    maakt gebruik van leuk beeld
    plaatst leuke links in haar zijn blogs
    leest reacties van lezers en reageert/beantwoordt vragen

"In die oproep zag ik mezelf wel," lacht Janssen. Hij is niet van plan zomaar wat voor zijn neus weg krabbelen, hij heeft ideeën over de columns die hij voor Viva gaat schrijven. Sinds juli vorig jaar schrijft hij stukjes voor zijn weblog www.treincolumn.nl, die geïnspireerd zijn door dagelijks forenzen tussen Coevorden en Utrecht, maar ook over zijn persoonlijke interesses gaan. Zijn gedachten op papier zetten is hem dus niet vreemd.

"Ik schrijf graag over hoe mensen met dieren en voedsel omgaan, en prikkel de lezer nu en dan om over dingen na te denken. Voor Viva ga ik het natuurlijk niet alleen over vibrators hebben, al heb ik daarover al een titel in mijn hoofd: De Rillingen van Viva. Nee, ik wil de onderwerpen breed nemen en ook mijn grote mond een beetje roeren. Ik ga graag tegen de stroom in."

De Viva-man in spe laat het winnen van de blogwedstrijd niet aan het toeval over: er is een strategie. "Mensen kunnen vanaf half maart op mijn column stemmen. Omdat die stemmers niet uit de lucht komen vallen, trek ik nu alvast de aandacht via kanalen als Twitter en Hyves. Als je mijn treincolumns graag leest, dan straks misschien ook mijn Viva-columns." Belangrijkste lezer voor de Coevordenaar is zijn eigen vriendin. "Die weet er altijd net weer dingetjes uit te halen die ik zelf niet gezien had. Bovendien is zij ook een grote inspiratie voor mij."

Janssen ziet het schrijven voor Viva als een kans. "Ik schrijf graag, en elke schrijver wil een publiek om zijn gedachten mee te delen. En wie weet breng ik iets teweeg, of inspireer ik iemand. Mijn motto is: ‘een beter mens begint bij jezelf’. Ik wil de lezer uitdagen bewust en kritisch naar zichzelf te kijken. Als ik dat kan bereiken met mijn columns heb ik heel wat gewonnen."

‘Mij krijg je met geen mogelijkheid in hokjes, dus heb ik er maling aan dat de Viva een damesblad is. Bovendien vind ik het een leuk blad. Eens zien of ik de 'Viva-vrouwen' aankan. Ach, ik sta mijn mannetje wel.’(Uit: Treincolumns- Vent vindt Viva)

(Oproep Viva.nl, 27 november)

Lees verder >>

Esther



3 - Reclame op je blog niet altijd legaal

Een weblog hebben is niet alleen leuk, maar brengt ook de nodige verantwoordelijkheid en de nodige valkuilen met zich mee. Door de jaren heen krijg ik steeds meer het gevoel dat je als blogger eigenlijk het wetboek uit je hoofd moet kennen, en niet alles wat op het internet te zien is en aangeboden krijgt is vanzelfsprekend legaal. We kennen natuurlijk de bekende copyright issues zoals of je een foto mag overnemen of niet, en tot hoe ver mag een citaat en tekst van iemand anders overgenomen worden, laat staan als je over een product en personen blogt. Dikke kans dat je een boze brief van een advocaat krijgt wegens laster en smaad en zelfs als je op verzoek van het bedrijf over ze schrijft, kun je problemen mee krijgen. Bloggen is tegenwoordig niet zo simpel meer en allemaal wel eens meegemaakt.

Waarschuwing! Deze blogpost bevat volgens het ministerie van justitie inlegale url's naar buitenlandse casino sites.

Lees verder >>

MadBello



4 - Vlaamse blogpret in "Imke Dielen"

Imke Dielen is de virtuele oprichter van haar weblog en groeide in korte tijd uit tot een van de bekendste blogsters in Vlaanderen. De naam is uiteraard een pseudonym van een online stratege bij een reclamebureau. De uitgever, Ludion, vroeg haar een boek te schrijven over het reilen en zeilen van haar alter ego.

Het boek is eigenlijk een weblog of anders gezegd een blog in boekstijl. Voorzien van veel snapshots en leuke illustraties van de hand van tekenares Ester Gons, alias Wilgengebroed. Voor wie altijd al wilde weten wat mensen bezielt om op het Internet zoveel van zichzelf vrij te geven, te schrijven en te communiceren is dit een uitgelezen exemplaar.

Lees verder >>

Irene



5 - Een coachingsboek in blogvorm

Een heel ander boek, maar ook in de vorm van een weblog geschreven komt van de hand van Suzanne Unck en heet "Vrouw met PIT". PIT staat voor Passie Intuïtie Talent. Dit boek is reeds in mei 2007 uitgegeven. De illustraties in het binnenwerk zijn van Maaike Hartjes.

Het boek stelt dus zogezegd een weblog voor. Er komen zelfs reacties in voor van steeds terugkerende karakters. Zowel deze twee personen als de schrijfster zelf reageren zodanig dat al hun overwegingen tot nadenken stemmen. Het voorziet dus ruimschoots in contemplatie-mogelijkheden.

Lees verder >>

Irene



6 - WWWW óf: De Wondere Wereld van Weirde Weblogs, afl 14

De overgrote meerderheid van de weirde weblogs is afhankelijk van het lezerspubliek. Zonder hen zou er te weinig stof zijn om te posten. De deal is dan: de blogger zorgt voor de blogomgeving, incl een prettig design waar alles tot zijn recht komt, zorgt ook voor een zekere mate van publiciteit, de bezoekers leveren materiaal aan en de blogger verzint een titel plus eventueel een leuke subtekst en gaat er met de royalties van het later te publiceren boek vandoor. Eerlijke deal toch?

Evenzogoed tijd voor een klein vergelijkend warenonderzoek bij een groepje schijnbaar willekeurige weirde weblogs.

Lees verder >>

Ton



7 - Column: Onsterfelijkheid

Onlangs besefte ik dat ik eigenlijk maar weinig weet van eerdere generaties in mijn familie. Daarin zal ik niet de enige zijn. Zodra je meer dan twee generaties teruggaat in de tijd weet je hooguit nog wat namen, maar verder weet je vrijwel niets van die mensen. Immers, in overgrote meerderheid bestaan onze voorouders uit eenvoudige boerenlullen die snel in het vergeetboek raken. Slechts enkelen van ons kunnen bogen op een bekende naam in de familiegeschiedenis. En zelfs dan is het nog een kwestie van geluk hebben, want ik denk niet dat de nazaten van Anton Mussert of Meinoud Marinus Rost van Tonningen erg opgetogen raken van hun illustere voorvaderen.

Lees verder >>

Ton



8 - Een terugblik op de Dutch Bloggies

In het voorjaar verschijnt het boek Bloghelden. Aan de hand van interviews, oude blogposts en eigen herinneringen beschrijf ik de opkomst van de Nederlandse blogosfeer in 1999 tot en met het hoogtepunt van de Nederlandse blogosfeer in 2005. Veel webloggers passeren de revue en evenzoveel momenten komen voorbij. Natuurlijk komen de Dutch Bloggies en about:blank ook langs. Speciaal voor de lezers van about:blank een terugblik op die Dutch Bloggies, waar ik 5 jaar lang deel van heb uitgemaakt.

Het boek Bloghelden is nu al te bestellen, je krijgt het dan automatisch thuisgestuurd zogauw het gedrukt is.

Lees verder >>

Ton



9 - Help! Men reageert niet meer!

Je zal maar een (beginnend) weblogger zijn. Ontzettend hard je best willen doen op je teksten. Je probeert je zo goed mogelijk voor te bereiden en tekstueel iets neer te zetten wat reacties zou moeten kunnen opleveren. Als je dat al wilt. Wij van de redactie hebben daar eens een scrumsessie over gehouden.

Het zou immers zomaar kunnen gebeuren dat reacties uitblijven. Zelfs andere webloggers constateren dit. Simpelweg, omdat de lezers via RSS- en atomfeeds je site bezoeken, ofwel omdat er zoveel meer cq honderden blogs uit de grond worden gestampt deze dagen. Waardoor men geen tijd of niet langer de moeite neemt om te reageren.

Lees verder >>

Irene



10 - Spoon - Transference

Fans van de op slimme wijze kaal gehouden rammelindie, waar Spoon furore mee maakte schrokken zich vast een hoedje van het dikke, swingende geluid van doorbreekplaat Ga Ga Ga Ga Ga. Ze sloegen de handen om de oren, knepen beide ogen dicht en hoopten dat het voorbij ging. Toegegeven, het geluid van de plaat was commerciëler dan al haar voorgangers. Toch waren de liedjes stuk voor stuk steengoed en was ook op Ga Ga Ga Ga het experiment nooit ver weg. Op zevende plaat Transference zet Spoon weer een stap richting het experiment.

Lees verder >>

Coen



11 - These New Puritans - Hidden

Ik houd van bands als These New Puritans. Bands die ambitieuze albums maken die dreigen om te vallen naar pretentieus, maar juist aan de goede kant van de streep blijven en daardoor bijna geniaal zijn. Hidden, de nieuwe cd van deze Engelsen, is hier weer zo'n geweldig voorbeeld van. Neem alleen al de inleiding ("Time Xone") waarin Jack Barnet en zijn band zwaar op de hand de klassieke kant op gaat. De zwaar aangezette blazers (dertien man sterk) roepen gelijk een weemoedig gevoel op. Niet bepaald een introductie waarna de gemiddelde muziekliefhebber denkt: gezellig, hier ga ik eens even lekker voor zitten. Daar is ook helemaal geen reden toe. Want in het navolgende "We Want War" blijven de blazers aanwezig, maar worden ze bijgestaan door vervreemdende elektronische klanken met duistere beats en creepy zang.

Lees verder >>

Coen



about:blank wordt gemaakt door:

Arnoud de Jong | @verbaljam
Aukje | @faukje
Bakkel | @bakkel
File Under | @fileunder
Irene | @schrijfjunkie
Kaj | @kajrietberg
Lorenz | @tweepuntnul
Menno Nicolai | @mennonicolai
Michiel | @badlog
Mike | @madbello
Robert | @robtheblob
Roos | @soyrosa
Rutger | @rutger_
Theo
Ton | @zijperspace

About:blank wordt prima gehost door http://www.pivothosting.net
