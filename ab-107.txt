http://www.aboutblank.nl
Een maandelijkse e-zine door webloggers, voor webloggers!

Jaargang 9 - Editie 107 - December 2011

Inhoud:

00 - Intro
01 - Header en wallpaper #107
02 - The Sound of the South / Delta Swamp Rock / The Fame Studios Story
03 - Loch Lomond - Little Me Will Start A Storm
04 - Ik blog, dus ik besta
05 - De zoete hel van #NaNoWriMo
06 - Blogs in de spotlights (8)
07 - Interview met Tom Beek
08 - Random Foodblog: Njam!

0 - Intro

Hevig toe aan warme chocolademelk met slagroom, letters van hetzelfde laken een pak en tussen het surprises maken door hebben we toch nog even tijd gemaakt om de nieuwe editie van a:b online te zetten.

Waarin een leuke column over #NaNoWriMo door Gwen Wondelgijn, VJ verklaart waarom hij in wezen bestaansrecht heeft, Luna ons weer voorziet van een gezellige kokerelcolumn. Coen geeft weer een aantal muziekrecensies ten beste en ikzelf geef weer een editie weg van de leukere blogs onder ons. En verrast Menno ons weer met een leuk interview met Tom Beek.

Rest ons nog iedereen veel leesplezier toe te wensen voor deze komende maand.?
Altijd te bereiken op: post@aboutblank.nl



Lees verder >>

Irene



1 - Header en wallpaper #107



De winterse header van deze maand is gemaakt door Ingebritt ter Veld. Download hier de wallpaper:

1024x768px
1280x1024px
1440x900px

Poeslief en Vis, twee vriendjes, zagen voor het eerst het levenslicht in 2007 in een schets van een dierendagkaart voor Boomerang: Poeslief voor één dag. Deze ongebruikelijke vriendencombinatie besluit een paar jaar later, in januari 2011, een blog te beginnen: Ikbenpoeslief.nl. Een online comic met (bijna) dagelijks een tekening. Poesliefcartoons gaan over het nieuws, de actualiteit, woordgrapjes, avonturen en rijmpjes. Soms zijn de stripjes autobiografisch, maar Poeslief tekent ook cartoon-verzoeken.

Op de hoogte blijven van de avonturen van Poeslief en Vis? Volg ze op Twitter en blijf op de hoogte van de laatste posts. Vind je Poeslief en Vis leuk? Like ze op Facebook! In december gaat de ‘vind ik leuk’-actie van start. Vind Poeslief en Vis leuk op Facebook en maak kans op een handgemaakt Poesliefknuffeltje. De loting vindt plaats op zaterdag 31 december 2011, prrr!?

Lees verder >>

Aukje



2 - The Sound of the South / Delta Swamp Rock / The Fame Studios Story

Het schijnt een saai plaatsje te zijn, Muscle Shoals. Een handvol inwoners, wat bedrijventerreintjes. Geen bijzondere natuur, geen geweldige restaurants. Het dorpje in Alabama is tevens naamgever van de gemeente Muscle Shoals, waaronder ook Florence, Sheffield en Tuscambia vallen. Ergens tussen Nashville en Memphis, tussen de hoofdsteden van de country en de soul. In de jaren zestig en zeventig werd hier muziek gemaakt die, in de woorden van Leo Blokhuis, ‘de allermooiste muziek is die ik ken’. Of dat zo is mag iedereen voor zichzelf uitmaken, maar dat er in de Fame Studios (eerst in Florence, later in Muscle Shoals) en de Muscle Shoals Sound (Sheffield) prachtige, invloedrijke en onverwoestbare liedjes zijn opgenomen, lijkt mij eerder een feit dan een mening.

Lees verder >>

Coen



3 - Loch Lomond - Little Me Will Start A Storm

Ze komen uit Portland, Oregan, maar als Loch Lomond uit Portland, Maine zou komen, had ik het ook geloofd. Sterker, dat zou zelfs geloofwaardiger zijn. Want de studentikoze en ietwat rurale streek aan de oostkust waar alles ruikt naar links-liberale studenten (veel boekhandels en koffiebars, fijne vegetarische restaurants, bovendien dicht bij Canada) past perfect bij wat deze band uitstraalt. Little Me Will Start A Storm is een plaat die laat horen dat voorman Ritchie Young en zijn band een heleboel ideeën hebben en mooie arrangementen kunnen schrijven.

Lees verder >>

Coen



4 - Ik blog, dus ik besta

Webloggen zou een aparte stroming in de literatuur moeten zijn. Of in elk geval een méér serieus erkende branche in het schrijfbedrijf. Het vergt namelijk talent, discipline, vakmanschap en volharding om jarenlang met regelmaat een mooi stukje 'klein proza' te produceren. Dat verdient serieuze erkenning.

Ik verdiep mij niet veel in buitenlandse blogs, maar ik heb niettemin de indruk dat het blog in de Verenigde Staten inmiddels een fenomeen is met een eigen plek tussen de krant, het boek en het tijdschrift. Een aparte 'kunstvorm' zogezegd. In Nederland is dit helaas veel minder het geval.

Lees verder >>

Arnoud



5 - De zoete hel van #NaNoWriMo

Het is 1 november en ik ben op vakantie.
Niet een doevakantie, niet een stedentrip, maar een uitrust-, lees- en schrijfvakantie.
Dat laatste heb ik er zelf maar bij verzonnen, want eigenlijk was het gewoon een uitrust- en leesvakantie. Een paar weken voordat we weg gingen kreeg ik echter een verzoek om mee te doen met de jaarlijkse NaNoWriMo.
Een begrip in de schrijverswereld.
National Novel Writing Month: 50.000 woorden schrijven binnen één maand.
De vakantie komt dus als geroepen.
Ik maak meters die eerste dagen van november. Of kan ik beter zeggen: ik spuug letters, die woorden tot zinnen vormen?

Lees verder >>

@Wondelgijn



6 - Blogs in de spotlights (8)

We eindigden vorige editie in deze column met een Belgisch blog, maar dan verdient ook zeker talesfromthecrib.be/tftc een boel aandacht. Lilith schrijft al jaren op haar gigantisch leuke blog met grappige teksten waar ik meerdere malen stuipen van het lachen van krijg. Zo is ze nu bezig met elke dag te beschrijven van haar zotte zoveelste levensjaar en zwangerschap bovendien. Het blog vind ik daarom altijd bewonderenswaardig, vooral met betrekking tot de mooie lay. De reacties op haar blogs zijn meestal ook het vermelden wel waard.

Lees verder >>

Irene



7 - Interview met Tom Beek

Tom Beek is saxofonist, componist, arrangeur, tekstschrijver, docent en gretig gebruiker van de sociale media. Hij vertelt daar graag en enthousiast over. Dat is voor iedereen leuk om naar te luisteren, maar als je zelf muzikant bent en wilt weten hoe je optimaal gebruik kunt maken van de mogelijkheden die internet biedt om je muziek aan de m/v te brengen, mag je dit vraaggesprek niet missen.

Lees verder >>

Menno



8 - Random Foodblog: Njam!

Hoewel ik in het bezit ben van 100+ kookboeken en daar ook bijna dagelijks in zit te bladeren, mijmeren of bij zit te kwijlen kom ik vaak toch terecht op kookblogs, foodblogs of culiblogs als ik op zoek ben naar een lekker recept om een kilo runderrollade te bereiden. Of als ik wil weten hoe ik nou precies 3 kilo buikspek omtover in een porchetta. Want op de een of andere manier werkt google.com 100 keer beter en sneller dan de index van welk boek dan ook.

Zo kreeg ik afgelopen vrijdag zowel mijn ouders als mijn schoonouders te eten en aangezien ik een naam hoog te houden heb op culinair gebied leek het mij het ideale moment om hen een Thaise rijsttafel voor te schotelen. Uiteraard keek ik in mijn 4 Thaise kookboeken, maar ik printte ook wat recepten uit van diverse kookblogs, zodat ik daarna mijn eigen draai kon geven aan de hele Thaise happening. Ik maakte Thaise loempiaatjes (Poh Pia), Kaeng Khiao Wan Kai (kip in groene zoete curry), Massaman Neua (lichtzoete massaman curry met rundvlees en aardappels) en nog heel veel meer (alles was op overigens). Iets wat ikzelf altijd ontzettend lekker vind zijn Thaise viskoekjes (Tod Man Pla). Die kun je serveren bij een Thaise rijsttafel, maar zijn ook gewoon lekker als snack tussendoor.

Lees verder >>

Luna



about:blank wordt gemaakt door:

Anoushka | @AnoushkaGR
Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Laura | @LauraVL
Luna | @ElectricLuna
Menno Nicolai | @mennonicolai
Michiel | @badlog
Mike | @madbello
Roos | @soyrosa
Ton | @zijperspace

About:blank wordt prima gehost door http://www.pivothosting.net
