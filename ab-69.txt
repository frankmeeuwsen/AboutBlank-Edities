http://www.aboutblank.nl
Een maandelijkse e-zine door webloggers, voor webloggers!

Jaargang 6 - Editie 69 - Juli 2008

Inhoud:

0 - Intro
1 - Header en Wallpaper #69
2 - Cartoon
3 - Goden en sjamanen in Noordwest-Europa
4 - Snakken
5 - Interview met Anne, een Viva weblogster
6 - Fasten your seatbelt
7 - De lange schaduw van Nederlands-Indië
8 - Edubloggers en de zomervakantie
9 - Nynke lapt het aan haar nieuwe laarzen
10 - Agis Zorgverzekeringen zoekt Blogger
11 - Linkdump Revisited
12 - The Liszt - Slaves
13 - Psychologie en weblogs: depressie en radiodocumentaire
14 - CAT a LOG # 4



0 - Intro

En toen lag er opeens een dubbeldik zomernummer in uw digitale brievenbus. U weet nog niet wat u moet lezen, de komende maanden? Wij hebben enkele leessuggesties die dankzij of met behulp van enkele webloggers zijn ontstaan. Heeft Aukje voor ons uitgezocht en gelezen. U weet niet wat edubloggers doen tijdens die ellenlange onderwijsvakantie? Daar hebben we Kaj voor om dat te onderzoeken. U wil nog wat weblogklassiekers napluizen? Robert zocht er enkele uit bij Nynke. U mist uw katten al surfend in het internetcafé van het Zwitserse plaatsje Chur? Luna ging bij de katten van Kaat langs. En wilt u een baan voor ná de vakantie? Weblogger wellicht? Een andere betaalde Viva-logger vertrekt? Brievenbus? Zei ik brievenbus? Dat is toch het werklog van die jonge, veelbelovende radiomaakster? We hebben zo veel vraagtekens deze zomer dat we enkele webloggers gevraagd hebben antwoord te geven. Zodat u zich niet hoeft te vervelen. (En wie doet tegenwoordig de techniek achter de schermen? Nou, dat is Sandra! :-))

Altijd te bereiken op: post@aboutblank.nl


1 - Header en Wallpaper #69

De header & wallpaper van deze maand zijn gemaakt door Alice. Download hier de wallpaper:
1024x768
1280x1024

Toen Alice klein was tekende ze alleen maar paardjes, paardjes en nog eens paardjes. Later kwamen de ongewervelde, zoals slakken, kwallen en colossal squids (die zijn nog een slag groter dan de giant squids) en weer daarna de kreeftachtigen met hun spectaculaire chitinepantsers...

Lees verder >>

(AU)

lijn

2 - Cartoon

Lees verder >>

lijn

3 - Goden en sjamanen in Noordwest-Europa

Onder het pseudoniem Morgain Faye blogt de Amsterdamse Linda Wormhoudt (1966) op Volkskrantblog.nl. De stukjes die ze post zijn stuk voor stuk echte schrijfsels. Diepzinnig en persoonlijk, maar ook actueel waarbij ze soms de lezer met de neus op de (buitenlandse) feiten drukt. En hoewel ze geen schrijfopleiding heeft genoten en pas drie jaar geleden begon met schrijven, vloeien de woorden moeiteloos haar pen uit. Dat viel ook Adrie Beijen van Uitgeverij A3 op, die Linda benaderde met de vraag of ze schrijfwerk had liggen dat voor publicatie geschikt was. Toevallig was Linda net op dat moment op zoek naar een uitgever voor haar manuscript 'Goden en sjamanen in Noordwest-Europa'.

Lees verder >>

(AU)



4 - Snakken

Free Musketeers is een uitgeverij waar je gratis en voor niets je eigen boek kan uitgeven. Staat jouw manuscript hen aan, dan geven zij je boek uit en dragen zij zorg voor de kosten. Het boek wordt dan gemaakt volgens het printing-on-demand-principe, zodat je vooraf geen afgesproken aantal hoeft door te geven. Wil je zelf uitgever zijn van je boek, dan kun je kiezen uit een pakket waar een prijskaartje aan hangt. Mogelijkheden genoeg dus, maar er is nog een mogelijkheid om je boek uit te laten geven door Free Musketeers. Namelijk via een schrijfwedstrijd.

Lees verder >>

(AU)



5 - Interview met Anne, een Viva weblogster

Loggen voor de online editie van een tijdschrift, is iets dat heel veel mensen graag willen doen. Aan de Viva Weblogwedstrijd bijvoorbeeld, doen jaarlijks weer honderden enthousiaste loggers mee. Slechts enkelen mogen ook daadwerkelijk voor zo’n online editie gaan loggen. Anne is daar een van. Twee jaar geleden begon zij te loggen op Viva Online. Na twee jaar houdt ze er mee op en mag iemand anders het gaan proberen. Een goed excuus om deze Viva Diva nog eenmaal het woord te geven op het weblogmagazine bij uitstek.

Lees verder >>

(K)



6 - Fasten your seatbelt

Hoe staat het met uw vakantieplannen? Neemt u het vliegtuig? Dan heeft Ramon Stoppelenburg voor u een perfect boek voor onderweg samengesteld, getiteld 'Fasten your seatbelt'. Gewoon te koop in de boekhandel op Schiphol. Mocht u vliegangst hebben, dan begrijp ik dat u twijfelt. Want het boek bevat twintig verhalen die direct of indirect met vliegen te maken hebben. Over de angst voor terrorisme, te krappe vliegtuigstoelen, onsmakelijke medepassagiers en smerig vliegtuigeten. Niet iets wat je graag leest wanneer je met zweethanden in het vliegtuig zit. Maar het boek is natuurlijk ook te lezen wanneer u thuis op de bank zit. Wel zo veilig en ontspannen.

Lees verder >>

(AU)



7 - De lange schaduw van Nederlands-Indië

De opa van Volkskrantweblogster Thera de Jonge woonde een groot deel van zijn leven in Nederlands-Indië. Na zijn overlijden erft Thera één van zijn kaartenalbums met antieke ansichtkaarten uit heel de wereld, die hij kocht in havens. Ze besluit zijn leven te reconstrueren met behulp van notities en herinneringen van familieleden. Het resulteerde in het prachtige boek ‘De lange schaduw van Nederlands-Indië’.

Lees verder >>

(AU)



8 - Edubloggers en de zomervakantie

In de zomer hebben de meeste mensen in het onderwijs 6 of 7 weken vakantie. Ik dus ook. Ik vertel het graag, ik heb 7 weken vakantie, heerlijk. In de vakantie wil ik wel afstand nemen van mijn dagelijks werk. Maar ik ben ook edublogger en vind het ook juist leuk om bezig te zijn met internet en onderwijs. In de zomervakantie heb ik tijd om me meer bezig te houden met die materie. Mijn weblogs zullen dus zeker gevuld worden met artikelen. Dit zette mij wel tot denken en bedacht me: "Wat doen andere edubloggers met hun weblog in de zomervakantie?" Deze vraag stelde ik aan verschillende edubloggers. De meesten blijven bloggen, maar hun ideeën er achter waren verschillend. Hier kunnen jullie lezen wat zij schreven op mijn vraag wat ze doen met hun weblog in de zomervakantie.

Lees verder >>

(KR)



9 - Nynke lapt het aan haar nieuwe laarzen

Alle tentamens zijn gemaakt, de laatste vergaderingen op het werk om afspraken voor de komende vier weken te maken, zijn geweest. En langzaam wordt het stiller op de weblogs. Misschien gaat u naar Moldavië of naar Noorwegen. Mijn tip: kosmopolitisch Odessa (en door naar de Krim). Maar wat moeten de thuisblijvers? De mensen die de hele zomer door moeten werken of studeren? Oude stukjes lezen?

Lees verder >>

(RH)



10 - Agis Zorgverzekeringen zoekt Blogger

Begin juli lanceert Agis Zorgverzekeringen de nieuwe website van TakeCareNow! (het internetlabel gericht op jongeren van 18-40). Wij zijn op zoek naar enthousiaste bloggers die het weblog van deze site samen met ons tot een succes gaan maken.

Lees verder >>

(Een gastbijdrage van Benno Smit)



11 - Linkdump Revisited

Drie heel verschillende webloggers laten we deze maand aan het woord: Tim Overdiek van het NOS-journaal, Charlotte van Charlottes Web en Storm van File Under. Om ook drie heel verschillende redenen. Bij het verzinnen van de vragen dachten we nog: misschien dat enig verband tussen de drie duidelijk zal worden als we de antwoorden er op binnenkrijgen, maar buiten het feit dat het alle drie hard werkende bloggers lijken, naast hun 'normale' dagelijkse werk, weten we geen rode draad uit hun reacties te trekken. Dan maar, voordat we hen zelf aan het woord laten, gewoon vertellen waarom en hoe zij in het nieuws waren afgelopen tijd.

Lees verder >>

(TZ)



12 - The Liszt - Slaves

Woon je toevallig in Oss? Of vierde je daar oud en nieuw op 1-1-2007, grote kans dat jouw de lucht in geknalde vuurwerk dan toch nog ergens goed voor was. De mannen van het Osse The Liszt gebruiken voor de voorspelbaar "1-1-2007" geheten introverte afsluiter van hun tweede cd Slaves het vuurwerk van die nacht om dat nummer op te leuken. In de andere nummers was opleuken met vuurwerk helemaal niet nodig en eigenlijk is het in deze bijna instrumentale afsluiter ook maar icing on the cake. Als Slaves aan een ding geen gebrek heeft is het namelijk aan spanning. Maar je moet wel van slecht plaatsbare rock houden. Want The Liszt maakt niet sec stoner-, post-, geronto- of alternative rock, het kwartet zwabbert lekker heen en weer tussen deze genres en smeedt het tot een krachtig geheel. Dit is juist wat The Liszt zo boeiend maakt.

Lees verder >>

(FU)



13 - Psychologie en weblogs: depressie en radiodocumentaire

Roswitha Kamps is een jonge radiomaakster. Tenminste, dat is ze vanaf november 2007, toen haar voorstel voor een radiodocumentaire door VPRO's De Avonden geaccepteerd werd. Daarvoor was ze al vaker met het medium radio in aanraking geweest, maar ze had nog niet eerder zelfstandig een product afgeleverd.
Ze besloot om het proces van de totstandkoming van de documentaire bij te houden op haar eigen werklog: Brievenbus. Een weblog waar ze verslag deed van het creatieve proces. Met daarin verwerkt alle twijfels, alle zenuwen, maar ook de lichtpuntjes, het zoeken naar materiaal, het van koers veranderen, etc...
Het lijkt niet altijd even goed met de jonge vrouw in Brievenbus te gaan, als je het weblog leest. Ze sluit zich af, zo lijkt het.
Roswitha schrijft ook hierover: “Ik oefen voor kluizenaar”, zegt ze en neemt de telefoon niet op. Op internet verschijnt zij het liefst offline.
Als je haar weblog van achter naar voren doorneemt, op chronologische volgorde, wordt die opsluiting steeds beklemmender. Totdat dan eindelijk de bevrijding van de documentaire zelf komt (nog steeds online bij De Avonden te beluisteren) en ze zelfs genomineerd blijkt voor de RVU Radioprijs 2008.

Lees verder >>

(R)



14 - CAT a LOG # 4

Na een maandje zonder onderwerp onderwierp Luna voor deze about:blank haar vriendin Kaat, bekend van Desalniettemin, aan een extreem diepte-interview over haar 2 katers!

Lees verder >>

(Een gastbijdrage van Luna)



about:blank wordt gemaakt door:

Aukje - www.aukje.net (AU)
Bakkel - www.bakkel.com (linkdump, MvH)
File Under - www.fileunder.nl (FU)
Frank - www.punkey.com (denktank)
Kaat - www.desalniettemin.com (K)
Kaj - www.kajrietberg.nl (KR)
Michiel - www.badlog.nl (MH)
Reinier - www.altijdfijn.com (RL)
Remco - www.aboutblank.nl (RS)
Robert - www.robtheblob.nl (RH)
Roos - http://www.soyrosa.nl (R)
Ton - www.zijperspace.nl (TZ)

About:blank wordt prima gehost door http://www.pivothosting.net
