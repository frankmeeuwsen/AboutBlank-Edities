http://www.aboutblank.nl
Een maandelijkse e-zine door webloggers, voor webloggers!

Jaargang 7 - Editie 78 - Mei 2009

Inhoud:

00 - Intro
01 - Header en wallpaper #78
02 - Cartoon #16
03 - Logpraat
04 - Dutch Bloggie winnaar Zapruder Inc. publiceert boek
05 - Dagboek van een blogger deel 1
06 - Hanne Hukkelberg - Blood From The Stone
07 - Art Brut - Art Brut vs. Satan
08 - Column: Crisisbestendig
09 - Leer ons kennen: Kaj!
10 - Kijkje in de keuken: DoeNietZoMoeilijk.nl
11 - WWWW óf: De Wondere Wereld van Weirde Weblogs, afl 7
12 - Interview met Jolie: Stichting Copyright en Nieuwe Media
13 - Kluun, boegbeeld van Bol.com en meer



0 - Intro

Veel mensen die deze intro op de nieuwe editie van about:blank lezen zullen dit via mail onder ogen hebben gekregen. We hebben aan de rechterkant van de site, onder de kop 'De Nieuwsbrief?', een knopje voor zitten, waarmee je je voor de maandelijkse mailing kan opgeven.
Wat echter belangrijker is momenteel: we hebben een tweede mailingservice toegevoegd. Het is nu ook mogelijk om wekelijks de posts van de linkdump in de bus te krijgen.
Elke zaterdagochtend krijg je zodoende de blog-hoogtepunten van afgelopen week thuis bezorgd. Opgeven voor deze mailing kan op dezelfde manier als bij de maandelijkse mail.
Als laatste kan ik meedelen dat we maar liefst drie mensen uit de Blogosphere hebben kunnen plukken om onze gelederen te versterken. Angela gaat assisteren bij het bespreken van boeken, Menno Nicolai schrijft over weblogs en Theo van Rijn zal uit de doeken doen hoe zijn blogleven er uitziet. Meer leesvoer dus voor hetzelfde bedrag.

Altijd te bereiken op: post@aboutblank.nl

Lees verder >>

(Ton)

1 - Header en wallpaper #78

De header & wallpaper van deze maand zijn gemaakt door AnnaDenise. Download hier de wallpaper:

1024x768
1280x1024
1440x1900
1920x1200

AnnaDenise (1984) heeft sinds 2004 een weblog. Op dat weblog staat soms een stukje, soms een plaatje, en soms een schilderij of tekening.

Lees verder >>

(Aukje)

lijn

2 - Cartoon #16

Lees verder >>

(Les Canards)

3 - Logpraat

“Dit hier is een pagina voor gevorderden, een ieder die balletjes op komt gooien over een wel of niet, krijgt een onvoorwaardelijke niet-publicatie en daaroverheen een blokkering aan de broek.” Deze dreigende zin komt uit het weblog van De Boskat en inderdaad: voor een kort en vermakelijk stukje over de kleine dingen des levens kun je beter elders je oog te lezen leggen.

Lees verder >>

(Menno)

4 - Dutch Bloggie winnaar Zapruder Inc. publiceert boek

Mocht je je binnen een paar uur een geestverruimende edoch complottheorierijke blik wensen, dan kun je altijd de "De Hersengarage van Zapruder Inc." ter hand nemen en lezen. Het boek beslaat vele kleine hoofdstukjes die allen een ander onderwerp toelichten, maar toch tezamen een rode draad vormen, en waarvan de meeste stukjes reeds eerder op het weblog van Zapruder.nl zijn verschenen.

Lees verder >>

(Angela)


5 - Dagboek van een blogger deel 1

Onder deze ietwat misleidende titel zal ik voortaan maandelijks verslag doen van mijn ervaringen als actief blogger. In de aflevering van deze maand zal ik proberen te verklaren hoe het blogvirus mij meedogenloos in zijn greep gekregen heeft.

Lees verder >>

(Theo)


6 - Hanne Hukkelberg - Blood From The Stone

Het was weer eens te druk in de trein. Ondanks dat het vakantie was. Maar ik wist gelukkig toch een plekje te bemachtigen om te zitten. Op de grond, dat wel, maar ik zat tenminste. Het zorgde er wel voor dat ik niet echt zag wat voor mensen er om me heen stonden. Daarom miste ik haar ook in eerste instantie. Ik schaamde me er zelfs een beetje voor, want de vorige keer viel ze me gelijk op en leek het bovendien alsof ik de enige was die oog voor haar had. Dat ik haar niet gelijk herkende, dat was overigens niet zo vreemd. Ze was behoorlijk veranderd ten opzichte van die zomerse dag in 2005. Rijper, meer volwassen, maar toch nog speels. Maar daar hebben ze volgens mij allemaal last van, die door mij gekoesterde meisjes.

Lees verder >>

(FileUnder)


7 - Art Brut - Art Brut vs. Satan

De afslag Art Brut heb ik gemist! Al sinds hun debuutalbum Bang Bang Rock & Roll hoor ik de naam wel geregeld langs horen komen bij gelijkgestemden (qua muzieksmaak). Ik heb alleen nooit de moeite genomen om dan toch een cd van hun op te zetten. Nogal onbevooroordeeld zet ik dus hun laatste aanwinst Art Brut vs. Satan op en ik ben meteen vrolijk verrast. Wat een heerlijke brei aan vrolijke en aanstekelijke muziek maken deze opgewekte jongens. Nummers over het nooit volwassen willen en kunnen worden, iets waar ik ook nogal last van heb. En deze muziek past daar perfect bij, een beetje recalcitrant en lekker brutaal, een mix van punk en britpop.

Lees verder >>

(FileUnder)

8 - Column: Crisisbestendig

Ook zoiets raars: de neiging om de financiële waarde van weblogs te willen bepalen. En dan altijd uitkomen op een nattevingerbedrag, ondanks de ingenieuze berekeningsmethode. Waarschijnlijk is de gehanteerde formule zoiets als het aantal bezoekers maal de Technorati Authority plus de Google Page Rank en dat gedeeld door de AEX-index minus de gevoelstemperatuur. Ik heb daar geen verstand van.

Lees verder >>

(Arnoud de Jong)

9 - Leer ons kennen: Kaj!

Kaj Rietberg, een van de trouwe redactieleden van About:blank, heeft zijn jeugd doorgebracht in de Smilde, Drenthe. Drenthe, de provincie die hij niet snel zal verlaten, was ook in de jaren ’80 zijn ‘honk’: hij speelde op de lagere school veel in de bossen, en raakte pas het contact met Smilde kwijt toen hij in Assen naar school ging. Na Assen heeft hij een tijdje in Groningen zijn studententijd gevierd (met veel cafées en bezoekjes aan ‘Vera’), en weer daarna is hij in Utrecht, maar ook in Zwitserland terecht gekomen. Nu, terug in Drenthe, voelt hij zich helemaal thuis. Zoals Kaj zelf zegt: ‘ik ben stiekem heel honkvast’.

Lees verder >>

(Roos)

10 - Kijkje in de keuken: DoeNietZoMoeilijk.nl

Aangezien wij van about:blank zo nu en dan ook wel eens nieuwsgierig zijn, dachten wij dat het wel eens leuk kon zijn wanneer onze lezers (lees: wijzelf!) een kijkje kregen in de keuken van bestaande weblogs. Webloggers die hun techniek op orde hebben en daarbij keuzes hebben gemaakt die hun wensen inwilligen. Wat draait er allemaal aan de 'achterkant' en waarom hebben zij juist voor die techniek of app gekozen. Wat hebben zij eventueel aangepast en wat voor tools gebruiken ze om hun posts online te krijgen.

Wij hebben een aantal webloggers gevraagd om hierover een gastbijdrage te schrijven. De spits wordt afgebeten door Max Roeleveld van DoeNietZoMoeilijk.nl.

Lees verder >>

(Michel)

11 - WWWW óf: De Wondere Wereld van Weirde Weblogs, afl 7

Je wordt geboren, groeit op, trouwt en gaat op een gegeven moment dood. En al die evenementen die je onderweg tegenkomt probeer je een beetje leuk aan te kleden. Sommige mensen denken dat God daar het weblog voor heeft uitgevonden. En dat willen ze weten ook. Wij op onze beurt proberen te illustreren wat zij ons denken wijs te kunnen maken. Of wat zij denken dat wijsheid is. Of waarvan zij het idee hebben waar een mens wijzer van kan worden. Of iets dergelijks. We weten het nu eigenlijk al niet meer. U ook niet, zogauw u aan het eind van deze aflevering van onze cyclus bent gekomen.

Lees verder >>

(Ton)

12 - Interview met Jolie: Stichting Copyright en Nieuwe Media

Het overkwam me jaren geleden. Een bevriende weblogger mailde me dat ze een gedeelte van mijn log letterlijk in het Algemeen Dagblad was tegengekomen. Zonder toestemming en/of bronvermelding. Ik schrok, voelde me bestolen en een correspondentie met de stelende journaliste volgde. Uiteindelijk was ik totaal niet blij met de oplossing van het probleem, want die was er niet. Ja, ze bood haar excuses aan, maar eigenlijk vond ze dat ze het recht had gehad mijn tekst te gebruiken want het Internet was toch openbaar?

Lees verder >>

(Karen)

13 - Kluun, boegbeeld van Bol.com en meer

Af en toe bestel ik wel eens boeken via Bol.com en zo kwam het dat ik op een vrijdag in mijn mailbox vier cadeaus van Bol in ontvangst mocht nemen. Geen verzendkosten, vijf gratis te downloaden mp3's, de succescursus van Ben Tiggelaar en een mini-boek van Kluun, in pdf-formaat. Kluun, daar was hij weer. Al veelvuldig te zien op televisie in de reclame van hetzelfde bedrijf, en nu met een kort verhaal in mijn mailbox. Het mag een 'overkill' heten wanneer je er geen reet aan vindt en een 'mooi meegenomen' voor de echte liefhebber.

Lees verder >>

(Aukje)

about:blank wordt gemaakt door:

Angela
Arnoud de Jong
Aukje
Bakkel
Edwin S.
File Under
Kaat
Kaj
Les Canards
Lorenz
Menno Nicolai
Michiel
Mike
Robert
Roos
Rutger
Ton

About:blank wordt prima gehost door http://www.pivothosting.net
