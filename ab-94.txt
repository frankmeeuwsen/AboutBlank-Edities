http://www.aboutblank.nl
Een maandelijkse e-zine door webloggers, voor webloggers!

Jaargang 8 - Editie 94 - Oktober 2010

Inhoud:

00 - Intro
01 - Header en wallpaper #94
02 - Interview met Roos
03 - Irene's blog reviews
04 - Debuutbundel 'Ik en mijn mensen' van Dennis Gaens
05 - Debuut Stoere Schrijfster: In sneltreinvaart richting afgrond
06 - Een anti-Blogheld
07 - WWWW óf: De Wondere Wereld van Weirde Weblogs, afl 21
08 - Gastcolumn: winnaar webschrijfwedstrijd

0 - Intro

Ondanks het feit dat we deze 3e oktober kunnen spreken van het begin van de nazomer kon de redactie van about:blank er niet onderuit de maandelijkse editie te laten verschijnen. We moesten immers kond doen van wie de vorige maand uitgeschreven webschrijfwedstrijd had gewonnen, moest Arnoud aankondigen dat hij ondanks zijn anti-blogheldendom het komende maand toch alweer negen jaar volhoudt, wilde Menno ons nog eens nader kennis laten maken met a:b-medewerker Roos, waren er bovendien weer enkele boeken te bespreken, was dat een mooie gelegenheid om het publiek kennis te laten maken met onze nieuwe redacteur KatYo, en wilde Irene eens proberen haar licht over enkele blogs te laten schijnen. Ach ja, dan was er ook weer een volgende aflevering van de zoektocht naar weirde weblogs wat niet ongepubliceerd kon blijven. Dat allemaal voor als men vanavond roodverbrand van de oktoberzon rozig het internet weer op wil zoeken.

Altijd te bereiken op: post@aboutblank.nl

Lees verder >>

Ton



1 - Header en wallpaper #94



De header en wallpaper van deze maand zijn gemaakt door Jildert Visser. Download hier de wallpaper:

1024x768px
1280x1024px
1440x900px

Jildert Visser (1988) is vierdejaars student Digitale Communicatie in Utrecht, waar hij ook woont. Sinds zijn tweede is hij al bezig met het maken van tekeningen en sinds de laatste vijf jaar gebeurt dat vooral op de pc.
Zijn stijl is eigenlijk altijd cartoony. De tekening voor deze editie van about:blank is gemaakt in Illustrator, een programma waar hij zich eigenlijk nog maar een klein jaar mee bezig houdt. Eerst tekende/animeerde hij vooral veel in Flash en ook op papier, waarna hij het inscande en met Photoshop inkleurde. Het ging dan vooral om de webcomic Derk, die een jaar lang heeft bestaan.
Ondanks vrij veel verzameld werk is er nog steeds geen portfolio. Maar: die zal hij binnenkort op Jivisstudios.nl openen.

Lees verder >>

Aukje



2 - Interview met Roos

Roos zit al enkele jaren in de redactie van About:blank en maakte vorig jaar de nieuwe layout van ons weblogmagazine. Genoeg reden om haar hier aan het woord te laten.

Lees verder >>

Menno



3 - Irene's blog reviews

Sinds kort heb ik mezelf opgeworpen om het stokje van Menno over te nemen voor wat betreft het recenseren van andere weblogs. Dus niet de weirde weblogs, want die behandelt Ton nog steeds. Welnu, de drie sites die door mij onder de loep worden genomen hebben allemaal kenmerken die het waard zijn om eens in de spotlight gezet te worden. Daarbij zal ik niet schuwen om ook kritisch te werk te gaan.

Lees verder >>

Irene



4 - Debuutbundel 'Ik en mijn mensen' van Dennis Gaens

Op de achterflap en het meegeleverde persbericht lees ik het een en ander over Dennis Gaens. Hij studeerde filosofie. Was hoofdredacteur van Op ruwe planken. Is programmamaker/redacteur bij Literair Productiehuis Wintertuin. Hij droeg zijn werk voor op onder meer Dichters in de Prinsentuin, De Affaire, Onbederf’lijk vers, het Wintertuinfestival en Lowlands. En was een van de winnaars van de Turing Nationale Gedichtenwedstrijd 2010.

En in september is zijn debuutbundel Ik en mijn mensen verschenen. Een bundel vol gedichten. Ik begin te lezen en in eerste instantie lijken het verhaaltjes. Ik vraag me even af wat eigenlijk het verschil is of kan zijn tussen een verhaal en een gedicht. Bij het verder (en nog eens) lezen van alle gedichten, valt de poëtische toon en het ritme me op. Gedichten zijn het.

De bundel is ingedeeld in even simpele als aansprekende delen:
vooraf
soms
(steeds) vaker
altijd (al)
nu
en dit nog

De meeste gedichten klinken luchtig, maar zijn dat bij nader inzien niet. Het zijn beeldende, schetsende, verhalende stukken tekst. Er sijpelt her en der wat van zijn jeugd, van hoe het vroeger was doorheen. Op andere momenten voelt het alsof hij schrijft over wat hij observerend bekijkt en ik over zijn schouders mee mag kijken naar hetzelfde plaatje.

Om een beeld te geven, hieronder het beginstuk van het gedicht De Besluitvorming:

Zo’n wereld is toe aan eindelijk
weer een beslissing. Ik (bijvoorbeeld)
duur te lang zoals ik ben.
Een mooie bundel met gedichten die tot de verbeelding spreken. Je wordt echt meegenomen in de wereld van Dennis. En zijn mensen.

Op zijn weblog zijn mooie toevoegingen te vinden, daar verschijnen al weken berichten met audiofragmenten van gedichten uit deze bundel die worden voorgelezen door ‘zijn mensen’. De moeite van het beluisteren waard.

Uitgever: van gennep
ISBN: 9789055155859
Prijs: € 16

Lees verder >>

KatYo



5 - Debuut Stoere Schrijfster: In sneltreinvaart richting afgrond

Aefke ten Hagen introduceerde zichzelf op internet onder de naam Stoere Schrijfster. Haar schrijfsels vielen op en zodoende werd ze benaderd met de vraag een boek te publiceren. En zo geschiedde: sinds afgelopen september prijkt haar debuut In naam van mijn vader in de boekhandel.

Worsteling
De eerste hoofdstukken van deze ontwikkelingsroman vertellen op een simpele en bijna saaie wijze wat er in het leven van Maria speelt. Haar vriend Erik werkt op de boerderij van haar ouders en ze kijkt een tikkeltje jaloers naar het kind van haar vriendin. Zelf wil ze maar al te graag een kindje.
Net als je denkt dat het allemaal wel erg saai is, slaat schrijfster Aefke genadeloos toe door Erik te laten verongelukken. Maria's leven staat op z'n kop, maar dat van de lezer ook. We kennen Erik nog maar net, we willen hem niet nú al verliezen! Wat volgt is een grimmige worsteling van Maria met het leven.

Lees verder >>

Aukje



6 - Een anti-Blogheld

Deze maand, op 10 oktober, bestaat Verbal Jam negen jaar.
Daar mag ik het dus best even over hebben, al zeg ik het zelf. Want er is maar een zeer selecte groep bloggers die zonder onderbreking een even lange staat van dienst heeft opgebouwd.
Eigenlijk is het verbazingwekkend dat het bloggen in Nederland nog niet is erkend als nieuwe literaire of culturele stroming. Met prijzen als gouden kalveren en zo.
Ik zou al heel wat prijzen in de wacht hebben gesleept!
Hoewel...

Lees verder >>

Arnoud



7 - WWWW óf: De Wondere Wereld van Weirde Weblogs, afl 21

Ouders, je kan er beter soep van koken. Zeker als je ze voorgeschoteld krijgt zoals bloggers doorgaans doen. Meestal blijken ze nl van 20 jaar of nog verder vóór jouw geboortedatum afkomstig te zijn. Uit prehistorische tijden waarin kapsels nog niet om aan te zien waren. Uit periodes waarin de lach op ‘t kiekje altijd gekunsteld of overspontaan gepresenteerd diende te worden. Of nog erger: uit een era waarin snorren zonder baard geheel en al geaccepteerd werden.
Nee, dan had je in die tijd er beter soep van kunnen koken. Je had dan echter wel eerst hun gehele lichaam moeten insmeren met ontharingscrème. Een dagje laten staan en vervolgens nog even goed spoelen.

Lees verder >>

Ton



8 - Gastcolumn: winnaar webschrijfwedstrijd

Leef je dus helemaal uit!' riepen we in de vorige editie. Dat hebben we geweten! In het kader van De week van het schrijven (4-12 september) nodigden we jullie uit om een schrijfsel in te leveren. De prijs? Een plek in deze editie. De redactie werd overladen met inzendingen en we willen hierbij iedereen hartelijk bedanken voor hun bijdrage. De inzendingen werden door de redactieleden grondig bestudeerd en na een verhitte discussie kwam er een winnaar uit de bus. Met trots presenteren wij u de winnende column: De string is uit!, geschreven door Miss Moneypenny:

Ik kom al jaren bij de fysio en manueel therapeut, laten we hem Michiel noemen. Vroeger ging ik naar Michiel voor RSI-gerelateerde nekklachten. Ik hoefde alleen mijn shirt uit te doen en mijn oorbellen. Een eventueel onderhemdje mocht ik aanhouden. Daar hield ik 's ochtend bij het uitkiezen van mijn kleding dus rekening mee. Ik ben niet iemand die erop kickt om halfnaakt voor een therapeut te staan. Hoe meer kleren, hoe beter. Wat er onder de gordel gebeurde was nooit van belang, de broek kon aanblijven. Altijd.

Lees verder >>




about:blank wordt gemaakt door:

Anoushka | @AnoushkaGR
Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Katja | @KatyoNL
Menno Nicolai | @mennonicolai
Michiel | @badlog
Mike | @madbello
Remco | @sikkema
Roos | @soyrosa
Rutger | @rutger_
Ton | @zijperspace

About:blank wordt prima gehost door http://www.pivothosting.net
