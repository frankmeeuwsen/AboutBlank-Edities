

http://www.aboutblank.nl
Een maandelijkse e-zine door webloggers, voor webloggers!

Jaargang 9 - Editie 103 - juli 2011

Inhoud:

00 - Intro
01 - Header en wallpaper #103
02 - Schrijven voor het web & sociale media
03 - WWWW óf: De Wondere Wereld van Weirde Weblogs, afl 27
04 - Column: Blijven bloggen op vakantie
05 - Interview met Menno Nicolai
06 - Een chicklit ten top
07 - Lamb - 5

0 - Intro



Waar ik vorige maand opmerkte dat we aan vakantie toe waren en dat illustreerde door er op te wijzen dat de heren Menno en Arnoud node gemist werden, dien ik deze maand de aandacht te vestigen op het feit dat diezelfde heren juist pleiten vooral nooit te stoppen met bloggen. Arnoud vindt dat je ook tijdens de vakantie door moet gaan, Menno neemt zichzelf tot onderwerp bij gebrek aan andere bloggers die nog thuis zijn om hem te woord te staan.

Mocht men daar voor de komende twee maanden niet genoeg aan hebben: Mike legt uit of het de moeite waard is om een boek over het schrijven voor het web en sociale media vakantievoer zou kunnen zijn. En dan zijn er altijd nog de weirde weblogs, die het leven in de ledigheid van zonovergoten stranden en snikhete hotellobby's toch weer de moeite waard maken.

Tot over twee maanden.
Altijd te bereiken op: post@aboutblank.nl



Lees verder >>

Ton



1 - Header en wallpaper #103



De zomerse header van deze maand is door Daan Landwehr Johan, alias Kurai. Download hier de wallpaper:

1024x768px
1280x1024px
1440x900px

Daan Landwehr Johan, alias Kurai, is in het dagelijks leven werkzaam als webapplicatie en multimedia ontwikkelaar, oudgediende sporadisch weblogger, vader van twee bloedjes van dochters, bassist in een bandje, gitarist in de woonkamer en striptekenaar op verzoek.

De banner/wallpaper weerspiegelt het verlangen naar zon, zee en strand in de zomermaanden. Tevens is het een impressie van een boek wat hij aan het schrijven is en wat zich grotendeels op het strand van een eiland afspeelt.

Al van jongs af aan is Daan bevlogen met strips en striptekenen. Covers en strips voor de schoolkrant. Geboortekaartjes. In eigen beheer samen met een goede vriend en medetekenaar een drietal strips uitgegeven, voor familie en vrienden.

Op het moment tekent hij vier keer per jaar een strip voor de Zanshin, het clubblad van de NKR (Nederlandse Kendo Renmei) en op verzoek.

Lees verder >>

Aukje



2 - Schrijven voor het web & sociale media

Een prima boek boordevol tips voor als je van plan bent om voor het web te gaan schijven. Voor beginnelingen is het zeker een aanrader, het is direct, helder en met humor geschreven. Het is zo wel voor de consument, als voor zakelijke doeleindes, met veel tips hoe je zakelijk en privé op gepaste wijzen kan combineren of integreren in je leven, zeg maar een galateo van het web.

Lees verder >>

Mike



3 - WWWW óf: De Wondere Wereld van Weirde Weblogs, afl 27

Weirde bloggers is dat deel van de bevolking dat misschien wel meer dan gemiddeld visueel is ingesteld. Afgelopen afleveringen van het WWWW hebben dat waarschijnlijk wel een beetje aangetoond. Een weird blog bestaat nou eenmaal (meestal) bij de gratie van rare plaatjes; plaatjes die de blogger ertoe aanzetten een verzameling aan te leggen. En zogauw de persoon in kwestie merkt dat de verzameling een omvang benadert die het mogelijk maakt tot in het oneindige te publiceren, met een beetje hulp van enthousiaste bezoekers, wordt een blog opgestart.

Lees verder >>

Ton



4 - Column: Blijven bloggen op vakantie

De ware blogger blogt tijdens de vakantie natuurlijk gewoon en lustig verder.

Je moet wel heel diep in de Braziliaanse jungle zitten om tegenwoordig niet ergens een internetcafé tegen te kunnen komen. En tijdens de vakantie beleef je meestal genoeg om over te bloggen. Tenzij je zo'n type bent dat zichzelf elk jaar drie weken achtereen ligt te grillen in de Griekse zon. Maar dan nog is er genoeg reden om af en toe eens je licht te laten schijnen over de financiële crisis aldaar, de eerste symptomen van huidkanker of hoe het is om te bloggen met een zonnesteek. Blogtechnisch gezien kunnen de meeste vakanties dus best boeiend zijn.

Lees verder >>

Arnoud



5 - Interview met Menno Nicolai

De meeste webloggers neigen tot een min of meer milde vorm van narcisme. Ik ben op die regel geen uitzondering, dus toen ik mij vroeg mee te werken aan een interview hoefde ik daar niet lang over na te denken. Nu moet ik er wel bij vermelden dat de beoogde geïnterviewde het op het laatste moment liet afweten en de tijd te kort was om nog iemand anders te zoeken, maar toch ... Het goede nieuws is dat het vraaggesprek slechts drie minuten en 15 seconden duurt. Ook heb ik besloten je niet te hinderen met de voortdurende aanblik van mijn gelaatstrekken. Als je beslist wilt weten hoe ik er uit zie kun je daar via mijn weblog wel achter komen.

Lees verder >>

Menno



6 - Een chicklit ten top

Het nieuwe boek van @GillianKingNL 'O O Olivia' liet na haar niet onverdienstelijke debuut 'Geloof me maar' niet al te lang op zich wachten.

Als Olivia zich na een nachtje stappen in het bed bevindt van haar minnaar Sven voor één nacht, terwijl ze een relatie heeft met Maarten, stapelen de leugens zich op. Het laat zich raden dat Olivia aan het eind van het verhaal toch definitief in de armen belandt van Sven en Maarten aan een van haar beste vriendinnen overlaat.

Lees verder >>

Irene



7 - Lamb - 5

En plotseling was hij er, deze vijfde van Lamb, op 5 mei 2011 om precies te zijn. Het Britse duo dat door veel mensen waarschijnlijk al al in het archiefmapje 'dierbare herinneringen uit de jaren negentig' was gestopt, is zelfs inmiddels alweer uitgebreid aan het toeren. Vanaf de eerste klanken van 5 klinkt het weer bekend, de subtiele elektro van Andy Barlow smelt weer als vanouds samen met de heerlijke stem van het hippiemoederfolkmeisje Lou Rhodes. Het lijkt wel alsof Rhodes energieker klinkt dan op haar soloplaten, alsof ze na haar behoorlijk sombere en ingetogen solowerk weer wat licht ziet door de terugkeer naar haar eerste liefde. Tekstueel is het niet altijd even sterk, zoals op "Wise Enough": 'The human kind gets so lost in finding its way, but we have a chance to make a difference til our dying day' maar alleen een kniesoor als ik let daar op.

Lees verder >>

Coen



about:blank wordt gemaakt door:

Anoushka | @AnoushkaGR
Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Laura | @LauraVL
Menno Nicolai | @mennonicolai
Michiel | @badlog
Mike | @madbello
Roos | @soyrosa
Ton | @zijperspace

About:blank wordt prima gehost door http://www.pivothosting.net
