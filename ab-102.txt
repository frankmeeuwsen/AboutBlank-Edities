http://www.aboutblank.nl
Een maandelijkse e-zine door webloggers, voor webloggers!

Jaargang 9 - Editie 102 - juni 2011

Inhoud:

00 - Intro
01 - Header en wallpaper #102
02 - Leedvermaak ten top: James Worthy
03 - WWWW óf: De Wondere Wereld van Weirde Weblogs, afl 26
04 - Blogs in de spotlights (4)
05 - De reünie genaamd Blogrevivalweek

0 - Intro



Een beetje uitgedunde versie van about:blank deze keer. Maar ja, we zijn dan ook aan vakantie toe. Arnoud is al vertrokken, Menno is ergens weet-niet-waar en enkele anderen van de redactie zijn druk bezig met het arbeidzaam jaar af te sluiten zodat ze straks ook naar andere oorden kunnen vertrekken.
Kortom, men zal het moeten doen met de terugblik op de Blogrevival, de besprekingen van enige weblogs, het boek van James Worthy (die niet onopgemerkt aan grote delen van het publiek is voorbijgegaan) en uw gids in de wereld van weirde weblogs.
Mocht men zich de komende tijd vervelen, probeer eens te bedenken welke woorden ontbreken aan onze verzameling van 101 Typische Blogwoorden.
Altijd te bereiken op: post@aboutblank.nl



Lees verder >>

Ton



1 - Header en wallpaper #102



De header & wallpaper van deze editie is gemaakt door Dirk Bruinsma, regisseur en producent van theatervoorstellingen die vooral op bijzondere buiten en binnen locaties gemaakt worden. Download hier de wallpaper:

1024x768px
1280x1024px
1440x900px

Dirk is momenteel bezig met een grootschalige locatievoorstelling met de titel HEBECA, de naam van een denkbeeldig Russisch dorp dat in de Nederlandse mond vertaald kan worden als HEMEL. HEBECA gaat over onze huidige maatschappij waarin luxe en consumptie belangrijker zijn geworden dan ons contact met de natuur en mensen onderling. Dirk maakt zich zorgen over deze maatschappelijke ontwikkeling, met name omdat jongeren van nu in een sterk geisoleerde samenleving opgroeien waarin digitale contacten verward worden met 'echte' contacten. Juist die echte contacten zijn relevant voor het welbevinden van de mens.

Lees verder >>

Aukje



2 - Leedvermaak ten top: James Worthy

Herken je het gevoel dat je een boek even weglegt omdat je per se wilt dat je er een volgende keer weer van kunt genieten? Bij wijze van lees je steeds een hoofdstuk, maar sta je jezelf niet meer toe. Opdat het lezen eeuwig mag duren. Dat ervaar ik met het boek van James Worthy. Zijn debuut in de wereld van boeken. En ongetwijfeld bij de meesten ook bekend als weblogger.

Lees verder >>

Irene



3 - WWWW óf: De Wondere Wereld van Weirde Weblogs, afl 26

De mens ergert zich te pletter. Dag in, dag uit.
Misschien wel dusdanig veel, dat menigeen niet eens meer door heeft dat iets hem stoort. Het wordt deel van de dagelijkse routine om medeweggebruikers te vervloeken, huisgenoten te beschimpen die bepaalde spullen niet op de juiste plaats terugleggen en de almachtige te verdoemen omdat de dag niet loopt zoals het idealiter had moeten gaan.
Aan de blogger de taak al die vanzelfsprekende ergernisjes te onderkennen, voorbeelden ervan te verzamelen en dat ons heel herkenbaar voor te schotelen. Dan weten we tenminste weer waar we aan toe zijn: het is een godverdommense kolerezooi en de medemens, of een vertegenwoordiging ervan, is overal de schuld van.

Lees verder >>

Ton



4 - Blogs in de spotlights (4)

Via via bereikte ons het bericht dat we een wel hele jonge foodblogster in ons midden hebben: langetanden.tumblr.com. Een grappig blog waar links de recepten staan, in het midden een fotootje van het geserveerde en rechts het leukste onderdeel, hoe smaakte het de 8-jarige blogster. De vormgeving en de afbeelding scheppen een mooi beeld met hoeveel liefde er in dat gezin omgegaan wordt met het ongetwijfeld gezelligste uurtje van de dag. Het is alleen jammer dat men niet kan reageren op de logjes.

Lees verder >>

Irene



5 - De reünie genaamd Blogrevivalweek

In de week van 23 mei vond er een heuse blogrevival plaats. Bloggers van het eerste en latere uur bliezen het stof van hun weblog en postten een week lang dagelijks een stukje. In dit artikel vertelt Esther Donkers, één van de organisatoren en deelnemer, hoe de blogrevival tot stand kwam en laten we enkele deelnemers aan het woord die vertellen over hun ervaringen met het opnieuw dagelijks bloggen.

Lees verder >>

Aukje



about:blank wordt gemaakt door:

Anoushka | @AnoushkaGR
Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Laura | @LauraVL
Menno Nicolai | @mennonicolai
Michiel | @badlog
Mike | @madbello
Roos | @soyrosa
Ton | @zijperspace

About:blank wordt prima gehost door http://www.pivothosting.net
