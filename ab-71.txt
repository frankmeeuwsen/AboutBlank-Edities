http://www.aboutblank.nl
Een maandelijkse e-zine door webloggers, voor webloggers!

Jaargang 6 - Editie 71 - Oktober 2008

Inhoud:

0 - Intro
1 - Header en Wallpaper #71
2 - Cartoon
3 - Winnaars van het Lifehacking boek!
4 - 'Gemarkeerd: een schrijver die enkel schrapt'
5 - Eerste weblogconferentie in NL: Interview met organisator Ernst-Jan Pfauth
6 - FD in the City: ook verkrijgbaar in de smaken Brussel en Shanghai



0 - Intro

We kunnen kort zijn deze maand, we hebben namelijk zogezegd geen dubbeldikke editie in de aanbieding. Maar we hebben wel wat in het vooruitzicht: een heuse weblogconferentie staat deze maand in de planning, Blog08. Voordat de bewuste 24e oktober aan zou breken wilden we van de organisatoren horen wat hun drijfveren waren om iets dergelijks te organiseren. Internationale blogging heroes in ons kleine kikkerlandje; hoe haal je het in je hoofd om die deze kant op te halen? Verder ondervroegen we Dimitri Antonissen (vroeger bekend van zijn Hijx500, die op tal van weblogs te vinden waren) over zijn Stiftgedichten en gingen we langs bij FD in the City. En, voor enkelen het belangrijkste bericht, we hebben de uitslag van onze Lifehacking prijsvraag.

Altijd te bereiken op: post@aboutblank.nl


1 - Header en Wallpaper #71

De header en wallpaper van deze maand zijn gemaakt door weblogster Octavie. Download hier de wallpaper:
1024x768
1280x1024

De header van deze maand is tevens het startpunt voor de Bloghistorische ThemaWeek op het weblog van Octaview.nl. Octavie toont deze week vijf speciaal door haar ontworpen cartoons over het bloggen door de eeuwen heen. Met een vette knipoog reizen we al webloggend van de steentijd naar de Romeinen, de Middeleeuwen en de tachtigjarige oorlog.

Lees verder >>

(AU)

lijn

2 - Cartoon

Lees verder >>

lijn

3 - Winnaars van het Lifehacking boek!

In de vorige editie recenseerden we het boek '100 Lifehackingtips om prettiger en efficiënter te werken'. About:blank mocht 5 exemplaren weggeven, aan degenen die het juiste antwoord op de volgende vraag wisten: 'Je leest een e-mail in Outlook. Wat gebeurt er met deze e-mail als je de volgende sneltoetsencombinatie gebruikt? CTRL + ALT + F'. Het goede antwoord is: 'De e-mail wordt als een bijlage doorgestuurd in een nieuw bericht'. We hebben 40 inzendingen gekregen op de prijsvraag. Hieruit hebben we 5 winnaars gekozen. Dit zijn:

Lees verder >>

(AU)



4 - 'Gemarkeerd: een schrijver die enkel schrapt'

1 Augustus 2003 publiceerde ik op mijn site een kort verhaal van Hijx500. Achter dit pseudoniem schuilt Dimitri Antonissen, die 100 korte verhalen publiceerde op verschillende weblogs. Elk verhaal bestond uit 500 tekens en bevatte tenminste één keer het woord 'zij'. Hierdoor doken overal in weglogland korte verhalen op. Allemaal even mooi, even zorgvuldig geschreven en met hetzelfde onderschrift: Woorden 111/Tekens: 500/ Zij: 1 (cijfers natuurlijk variabel in te vullen). Hijx500 publiceerde met opzet op internet, want wie leest er tegenwoordig nog literaire tijdschriften? Het zou het eerste boek worden dat alleen via de digitale weg werd gepubliceerd. Vijf jaar later is Dimitri Antonissen een nieuw project gestart: Gemarkeerd. Korte uitleg: krant + vilstift = poëzie. Uitgebreide uitleg: de woorden in een krantenartikel worden zwart gekleurd, alleen enkele woorden of letters blijven wit. Deze witte woorden vormen tezamen een gedicht. Een stiftgedicht.

Lees verder >>

(AU)



5 - Eerste weblogconferentie in NL: Interview met organisator Ernst-Jan Pfauth

Terwijl ik net begonnen ben met het schrijven van de inleiding op het interview met Ernst-Jan Pfauth, een van de twee organisatoren van Blog08, komt er toch nog een laatste mailtje van hem binnen. 'Scoop' staat er boven. Scott Rafer heeft toegezegd dat hij ook zal komen spreken op de weblogconferentie 24 oktober aanstaande. Als ik snel ben heb ik de primeur op about:blank staan, want over 30 minuten staat het pas officieel op de site van Blog08, schrijft Pfauth. Ik introduceer Scott Rafer voor het about:blank-publiek, maar ontdek een half uur later het artikel dat ze op Blog08 ervan gemaakt hebben. God, kon ik het maar zo enthousiast, denk ik. A true Sillicon Valley blog entrepeneur comes to Blog08 schrijven ze. Twee bevlogen jonge heren, die Ernst-Jan Pfauth en Edial Dekker. Je had ze op het podium moeten zien afstormen toen bleek dat ze de Dutch Bloggie voor Beste Marketing Weblog hadden gewonnen. Nu gaan ze out of nowhere zomaar even een weblogconferentie organiseren, hier in Nederland. Daar heeft niemand zich nog aan durven wagen, behalve dan dat kleine initiatief van lang, lang geleden, dichtbij Groningen.

Lees verder >>

(TZ)



6 - FD in the City: ook verkrijgbaar in de smaken Brussel en Shanghai

Sommige kranten verweven weblogs met de online krant. De gelikte Volkskrantsite brengt exclusief online Jan Mulder. Han Koch schrijft voor Trouw. Leuk, de weblogs van dagbladen. Maar beurzen storten in en de Amerikaanse overheid pompt onwaarschijnlijke bedragen in de financiële sector. Daarom een weblog van Het Financiële Dagblad.

Lees verder >>

(RH)



about:blank wordt gemaakt door:

Aukje - www.aukje.net (AU)
Bakkel - www.bakkel.com (linkdump, MvH)
File Under - www.fileunder.nl (FU)
Frank - www.punkey.com (denktank)
Kaat - www.desalniettemin.com (K)
Kaj - www.kajrietberg.nl (KR)
Michiel - www.badlog.nl (MH)
Reinier - www.altijdfijn.com (RL)
Remco - www.aboutblank.nl (RS)
Robert - www.robtheblob.nl (RH)
Roos - http://www.soyrosa.nl (R)
Ton - www.zijperspace.nl (TZ)

About:blank wordt prima gehost door http://www.pivothosting.net
