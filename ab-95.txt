

http://www.aboutblank.nl
Een maandelijkse e-zine door webloggers, voor webloggers!

Jaargang 8 - Editie 95 - November 2010

Inhoud:

00 - Intro
01 - Header en wallpaper #95
02 - WWWW óf: De Wondere Wereld van Weirde Weblogs, afl 22
03 - Column: Voortijdig afgedankt
04 - CMS-/designprobleem: Vraag het aan PixelPrinses
05 - Interview met Merel Roze
06 - Irene's blog reviews (deel 2)
07 - Nader onderzoek naar 'wetenschappelijk onderzoek naar leiderschap in blogs'
08 - Recensie boek Meisje van de Slijterij
09 - BJ Baartmans / Pollux
10 - Mavis Staples - You Are Not Alone
11 - Vraaggesprekken met bloggers

0 - Intro

We hebben problemen nodig. Dat is kort en goed waar het op neer komt. Problemen van bloggers die niet weten wat en hoe ze met de vormgeving moeten omgaan.

Eigenlijk bestaat het webloggebeuren bij de gratie van allemaal problemen. Zouden weirde webloggers wel weird zijn als er niet met hen zelf wat aan de hand was? Zou Arnoud wel een column hebben kunnen schrijven als hij zich niet afgedankt voelde? Was Merel Roze ooit begonnen met bloggen als ze niet het probleem van het bezit van een blog kreeg voorgeschoteld? Wie zou het Meisje van de Slijterij zijn geweest zonder social media? Wat zou een onderzoek naar weblogs zijn geweest zonder probleemstelling?

Kortom, heeft men een probleem, stuur die dan vooral naar Pixelprinses. Dan zorgt zij ervoor dat de komende tijd weer wat meer de technische kant van blogs wordt belicht.

Voor de rest gaan we natuurlijk gewoon door met onze eigen sores. Maar dat vindt men terug op onze afzonderlijke blogs.

Altijd te bereiken op: post@aboutblank.nl

Lees verder >>

Ton



1 - Header en wallpaper #95

De header en wallpaper van deze maand zijn gemaakt door iemand met dezelfde initialen als onze site: Aldert Bergstra (AB). Download hier zijn wallpaper:

1024x768px
1280x1024px
1440x900px

Aldert Bergstra (20) debuteerde in het jaar 2000 met een stripje op de achterpagina van de VPRO-gids. Tegenwoordig studeert hij politicologie aan de Universiteit van Amsterdam, waar hij soms illustraties voor drukwerk verzorgt. Hiernaast volgt hij het ‘oriëntatiejaar’ op de Gerrit Rietveld academie en schrijft hij (doorgaans onder pseudoniem) columns en korte verhalen. Verder fotografeert hij graag. Hij is geboren in Utrecht maar woont sinds kort in Amsterdam.

Lees verder >>

Aukje



2 - WWWW óf: De Wondere Wereld van Weirde Weblogs, afl 22

Halloween ligt alweer achter ons. Op het moment van verschijnen van dit artikel alweer een week.

Hoewel enkelen dit verkleedfeest ook in Nederland proberen te introduceren, blijft het toch echt de Amerikanen eigen. Wij Nederlanders zijn niet geschikt om ons totaal over de top om te kleden tot een zombie, een monster of een anderssoortig bloeddorstige wezen. Nee, zelfs carnaval hoort in het zuiden des lands niet meer dan een lekker oubollige uitstraling te hebben. En het eerste weirde blog over dit volksfeest moeten we nog tegenkomen.

Terwijl het voor de Amerikanen inmiddels alweer traditie lijkt te zijn geworden om toch zeker één blogpost te wijden aan Halloween.

Lees verder >>

Ton



3 - Column: Voortijdig afgedankt

We moeten het uiteindelijke resultaat nog even afwachten, maar voorlopig lijkt het erop dat je bij consumentenleed beter een twitterende cabaretier kunt inschakelen dan de Consumentenbond.

Youp van 't Hek had althans groot succes met het aan de schandpaal spijkeren van T-Mobile en andere telecomproviders wat betreft hun klantenservice.

Nu hij toch de aandacht heeft van de telefoongraaiers, kan hij misschien meteen het grootschalig stelen van belminuten meepakken. Daartegen voert Kassa namelijk al weken ietwat moeizaam actie. Youp kan hier voor een doorbraak zorgen.

Lees verder >>

Arnoud



4 - CMS-/designprobleem: Vraag het aan PixelPrinses

Een paar jaar geleden, ik denk dat het ca. 2002 was, kreeg ik voor het eerst een computer in handen als privé-bezit. Eindelijk, want ik was voor mijn gevoel al veels te laat. Op mijn werk maakte ik inmiddels kennis met de eerste Mac. Thuis voelde ik me direct zo ontzettend verwant met het Internet, zeker ook omdat je in die dagen nog moest inbellen. Dat was toen nog met zo'n gammele inbelverbinding die om de haverklap eruit lag. En zo elke minuut, elke seconde, die je spendeerde op het Internet, een kostbaar goed werd. Dat deed je niet zomaar, daar moest je een gegronde reden voor hebben. Toen al, wist ik, voelde ik, dat het Internet veel beloftes zou inhouden waar ik mijn hart best wel eens aan kon verpanden. Waar ik naar zocht kon ik toen nog niet bevroeden, maar ik vond uiteindelijk iets waar ik nu nog steeds mijn hart en uitlaatklep in heb gevonden: het weblog.

Lees verder >>

Irene



5 - Interview met Merel Roze

Merel Roze begon in april 2001 met haar weblog en was daarmee één der eerste bloggers in Nederland. Ze schreef twee boeken: "Fantastica" en "De weekenden waren voor haar." In dit vraaggesprek vertelt ze over het prille begin, waarin Walter van den Berg een belangrijke rol speelt, over haar onvoorwaardelijke liefde voor Ajax en ze sluit af met een paar nuttige suggesties voor bloggers die ook een boek willen schrijven.

Lees verder >>

Menno



6 - Irene's blog reviews (deel 2)

Ook deze maand weer drie recensies van weblogs die -wat ons betreft- wel eens in de spotlight mogen. Het is een eer om dit te mogen doen. Ik kan me dagen van tevoren al verheugen in het vooruitzicht hiervoor te mogen gaan zitten.

Tot grote vreugd kwamen we tot de ontdekking dat ons Rutger niet de enige jonge schrijver in de dop is en een weblog heeft. Tjeerd Wiersma kan er ook wat van. Vijftien jaar oud, VWO-er, en uiterst inventief als het om blogtitels gaat: als lezer ben je direct geïntrigeerd. Het noopt je tot verder lezen en genieten van schrijverij zoals schrijverij bedoeld is. Een onderwerp ervaren, emotioneel uitdiepen en alle facetten glorieus beschrijven. Tot je een ons weegt. Dat kun je alleen als je nog niet besmet bent met het volwassenheidsvirus. Hij observeert meesterlijk en eindigt vervolgens met een komische noot. Ik kan me dan wel weer irriteren aan de standaard lay-out van dit weblog.

Lees verder >>

Irene



7 - Nader onderzoek naar 'wetenschappelijk onderzoek naar leiderschap in blogs'

Er viel een mail in onze bus, met als onderwerp: 'Wetenschappelijk onderzoek naar leiderschap in blogs'. Leiderschap in blogs? Wat moeten we ons daarbij voorstellen? Het bleek een uitnodiging voor deelname aan een onderzoek, opgezet door RUG-studenten Vincent van der Hoek en Rick Overwijk.

We vulden de enquête in en zetten vraagtekens bij het onderzoek. Want met vragen als: Loopt u wel eens tegen problemen/moeilijkheden aan in uw blog? en In welke mate weet u een oplossingen te vinden voor problemen met uw blog? zonder de problemen te specificeren konden we de enquête niet geheel serieus nemen. Zeker niet met de beroerde vraagstelling (Heeft u al blogs gehad voor uw huidige?), ook al beloofden ze een iPod Nano (of zoals zij zeggen: Ipod) onder de deelnemers te verloten.

Hoog tijd dus om Vincent en Rick een aantal vragen te stellen.

Lees verder >>




8 - Recensie boek Meisje van de Slijterij

Zelfs nog voordat ik ging twitteren wist ik van het bestaan van het Meisje van de Slijterij op twitter. Het is ook wel een opvallende naam. Eerlijk gezegd ben ik haar nooit gaan volgen. Ik had het idee dat haar tweets me niet konden bekoren, ik kom namelijk zelden in een slijterij.

Na het lezen van haar boek weet ik inmiddels dat het meer is dan dat. Ze heet Petra de Boevere, woont in West-Zeeuws-Vlaanderen en heeft een slijterij. Haar boek heet Meisje van de Slijterij – Durf te delen en ervaar de kracht van social media voor jezelf en voor je bedrijf. Met een leuk voorwoord van Ronald Giphart, waar meteen haar kracht uit blijkt.

Lees verder >>

KatYo



9 - BJ Baartmans / Pollux

In 2006 verraste BJ Baartmans me door een switch te maken van Engelstalige songs naar Nederlandstalige. De Engelstalige cd’s Where Lovers Go en Red Light Tracks die ik kende vond ik al goed, op Verpand maakte Baartmans nog veel meer indruk. Alsof hij ineens na vijfentwintig jaar speuren zijn nieuwe favoriete jas gevonden had die als gegoten zat en waarvan je weet dat hij die nooit meer uit moet doen. Zijn zachte lichthese stem met niet te verhullen Brabants accent in combinatie met zijn mooie observerende teksten maakt veel meer indruk dan op vorige cd’s. Zijn gitaarspel was altijd al van grote klasse.

Lees verder >>

Coen



10 - Mavis Staples - You Are Not Alone

Bekijk de opnames van Lollapalooza van deze zomer eens: we zien de zo vaak nurkse Jeff Tweedy breeduit lachend naast Mavis Staples op het podium staan. Het album We’ll Never Turn Back uit 2007 werd geproduceerd door Ry Cooder (nadat ze in 2004 weer aan het front verscheen met Have A Little Faith). Dit jaar krijgen we You Are Not Alone, verschenen op Anti Records en deze keer hielp de voorman van Wilco mee.

Lees verder >>

Coen



11 - Vraaggesprekken met bloggers

Bloggers: wie zijn ze en waarom bloggen ze? Dat vroeg ik me af en dus besloot ik een aantal bloggers te benaderen om te kijken of ze mee wilden doen aan een vraaggesprek.

Als ik een blog lees, dan heb ik vaak een beeld bij de blogger. Maar klopt dat beeld wel? En wat beweegt deze mensen om te bloggen? Die vraag wordt mij ook vaak gesteld, maar ik wil het antwoord weten van de bloggers die ik wekelijks lees. Hieronder een kort overzicht van de vraaggesprekken in de periode Oktober en November.

Gera Nieland van HaagsAllerlei.nl
Sjoerd aka Me! van bVision.nl
Melinda van Melindaroos.com
Thijs Schrik van Schriklog.com
Michel van Bakkel.com

Lees verder >>




about:blank wordt gemaakt door:

Anoushka | @AnoushkaGR
Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Katja | @KatyoNL
Menno Nicolai | @mennonicolai
Michiel | @badlog
Mike | @madbello
Remco | @sikkema
Roos | @soyrosa
Rutger | @rutger_
Ton | @zijperspace

About:blank wordt prima gehost door http://www.pivothosting.net
