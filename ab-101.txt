http://www.aboutblank.nl
Een maandelijkse e-zine door webloggers, voor webloggers!

Jaargang 9 - Editie 101 - mei 2011

Inhoud:

00 - Intro
01 - Header en wallpaper #101
02 - 101 Typische blogwoorden (gezocht: aanvullingen)
03 - Datadieven
04 - Volgende maand wordt alles beter
05 - Blogs in de spotlights (3)
06 - Interview met Berend Quest
07 - Hauschka - Salon Des Amateurs
08 - Lior - 3-2-1
09 - 101 dingen waar ik ooit over blogde

0 - Intro



Vorige maand meldde Ton schoorvoetend dat we onze 100e aflevering presenteerden en dat helegaar vergeten waren te gaan vieren.
Daarom doen we dat nu! Met editie 101!
Bijna alle artikelen verwijzen op hun eigen manier naar de 101e editie: het interview van Menno met Arno Wip aka BerendQuest duurt 10.1 minuut, Laura stelde een lijst op van 101 dingen waar ze ooit over blogde en we duikelden een artikel uit 2005 op van Remco Sikkema, één van de grondleggers van about:blank, die vertelt over het ontstaan van deze site. En als klap op de vuurpijl vragen we jóu om een bijdrage te leveren aan het vinden van 101 typische blogwoorden. Zoals bijvoorbeeld 'reaguurder'. De uitdaging? Vóór de volgende editie 101 typische blogwoorden vinden. We zijn benieuwd!
Altijd te bereiken op: post@aboutblank.nl



Lees verder >>

Aukje



1 - Header en wallpaper #101



De header & wallpaper van deze bijzondere editie is gemaakt door Sanne. Sanne verzamelde verschillende foto's met in totaal 101 mensen die genieten van het zonnetje. De helft van deze mensen zijn gebruikt voor de header. Download hier de wallpaper::

1024x768px
1280x1024px
1440x900px

Sanne schrijft sinds november 2003 op haar weblog. In juni 2008 kwam Snakken uit, een verzameling van de stukjes op haar blog van de eerste jaren in een samenhangend verhaal.
Mede door haar werk, leidinggevende in een reiswinkel gespecialiseerd in treinreizen, reist ze veel. Het reizen, of eigenlijk het onderweg zijn, zal thema zijn van haar tweede boek.

Sanne heeft de studie docent drama en dramaschrijven aan de Hogeschool voor de Kunsten in Utrecht afgerond. Tijdens haar studies was ze altijd al erg geïnteresseerd in het gebruik van meerdere kunstdisciplines. Ook nu haalt ze haar inspiratie voor het schrijven vaak uit de andere kunsten zoals fotografie, dans en theater.

Lees verder >>

Aukje



2 - 101 Typische blogwoorden (gezocht: aanvullingen)

Het leek de redactie een grote uitdaging om samen met de lezers van about:blank 101 typische blogwoorden te vinden. Wij zijn begonnen met de volgende woorden, aanvullingen zijn welkom in de reactietool. Oh, en mocht je denken dat wij niet weten wat het woord betekent, zet het er dan even achter.

bleaug
bloggie
blogmeisje
deaud

Lees verder >>

(redactie)



3 - Datadieven

Met de bescherming van onze persoonlijke levenssfeer gaat het al een hele tijd volkomen de verkeerde kant op. Daar zouden we tegen in opstand moeten komen, maar dat doen we niet.
Op privacygebied is de bevolking effectief in slaap gesust, ingedut en ongemerkt uit bed gevallen.

Pas toen afgelopen week uitlekte dat TomTom ongewild de verkeerspolitie op het spoor zette van hardrijders, ging er hier en daar een druilerig oogje open. Want de Nederlander vindt alles best, zolang je maar niet z'n autootje pest.

Lees verder >>

Arnoud



4 - Volgende maand wordt alles beter

Ergens op het terras onder het genot van een koel biertje ontstond ooit het idee. Of eigenlijk, we constateerden een gemis: er bestond nog geen online magazine voor weblogs. Inmiddels waren er al vele mailinglists van weblogs waar updates en nieuwtjes in aangekondigd werden, maar een breed magazine met nieuws over en door webloggers bestond er niet.

Lees verder >>

Remco



5 - Interview met Berend Quest

Arno Wip, in de virtuele wereld vooral bekend als Berend Quest, begon in 2009 met bloggen. Waarom hij dat deed vertelt hij zelf. Arno draagt ook zijn steentje bij aan Twitter (@berendquest) en bereidt, met een aantal andere tweeps, bijeenkomsten van twitteraars voor, waarbij niet alleen gegeten en gedronken wordt, maar ook presentaties worden verzorgd door mensen die op het gebied van de sociale media iets te melden hebben, zonder zich Social Media Expert te noemen. Of misschien soms ook wel, maar dan zijn ze dat vast ook :-)

Lees verder >>

Menno



6 - Blogs in de spotlights (3)

Op 8 april jl. kreeg ik via Twitter deze blogpost te lezen en werd getroffen door de anderwereldse realiteit ervan. De schrijver kreeg ooit de diagnose 50% zwerver en 100% spartaans te zijn en vertelt in zijn blogstukjes "splinters" over het wel en wee van zijn levensloop. Sommige blogs zijn zo openhartig dat je direct meeleeft en vaker terug wil komen om stukjes van zijn hand terug te vinden.

Lees verder >>

Irene



7 - Hauschka - Salon Des Amateurs

Foreign Landscapes, de vorige cd van Hauschka, is pas een half jaar uit, toch ligt er met Salon Des Amateurs alweer een nieuw album van deze wonderlijke Duitse pianist in de schappen. Blijkbaar loopt zijn emmer van creativiteit over en vindt hij gelukkig niet dat hij ons het resultaat hiervan moet onthouden. De twee albums verschillen ook bijna als dag en nacht van elkaar. Waar Foreign Landscapes heel ingetogen minimal was, dartelt Hauschka op Salon Des Amateurs als een dartel veulen door de wei. Het tempo zit er op deze nieuwe cd behoorlijk in en Hauschka mishandelt zijn piano's weer op liefdevolle wijze. Ik ben zelf niet zo'n danser, maar ik kan me voorstellen dat een groep die niet vies is van wat experimenten op muziek, hier wel raad mee zou weten. En misschien zouden de tracks het ook wel prima doen zo op de dansvloer, want techno ligt echt niet zo gek ver om de hoek.

Lees verder >>

Coen



8 - Lior - 3-2-1

Wereldberoemd in heel Australië, maar in Nederland moet je met Tivoli De Helling doen. Niet dat De Helling zo vervelend is, ik kom er graag en vaak, maar het is niet het Sydney Opera House en daar stond Lior Attar, kortweg Lior, vorig jaar. Lior, geboren in Israël uit een Irakese vader en een Poolse moeder, maar op zijn tiende al naar Australië verhuisd, bracht aldaar reeds drie albums uit, die het erg goed deden. Dat is ook niet zo verwonderlijk. Lior maakt bijzonder fijn in het oor liggende pop, met een typische Australische inslag, maar je hoort dat Lior geen Australische roots heeft. Iets Oosters zit er wel in. Maar ook een band als Crowded House is niet ver weg.

Lees verder >>

Coen



9 - 101 dingen waar ik ooit over blogde

"Ik heb geen inspiratie", "Waar moet ik over bloggen?", ik zie deze kreten vaak op blogs voor bij komen, maar heb er zelden zelf last van. Waar ik mijn inspiratie vandaan haal? Uit van alles en nog wat. En om je op weg te helpen, deed ik een willekeurig rondje op mijn blog: 101 dingen waar ik ooit over blogde. In titel, het verhaal mag je er zelf bij verzinnen. Lang leve jouw creativiteit.

Lees verder >>

Laura



about:blank wordt gemaakt door:

Anoushka | @AnoushkaGR
Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Katja | @KatyoNL
Laura | @LauraVL
Menno Nicolai | @mennonicolai
Michiel | @badlog
Mike | @madbello
Roos | @soyrosa
Ton | @zijperspace

About:blank wordt prima gehost door http://www.pivothosting.net
