

http://www.aboutblank.nl
Een maandelijkse e-zine door webloggers, voor webloggers!

Jaargang 8 - Editie 90 - Mei 2010

Inhoud:

00 - Intro
01 - Header en wallpaper #90
02 - Hoe open is een open coffee
03 - Het mos tussen de letters
04 - Interview met Elswhere
05 - WWWW óf: De Wondere Wereld van Weirde Weblogs, afl 17
06 - Hoe begonnen politici in de blogosfeer?
07 - Gebundelde stiftgedichten: Passioneel geschrap
08 - Keihard literair cynisme in 10 jaar Dijkshoorn
09 - Alle dagen zijn hetzelfde ... behalve bij Theo
10 - 65daysofstatic - We Were Exploding Anyway
11 - Rosa Ensemble - No Ark Dead Eel

0 - Intro

Het duurt niet lang meer en het boek van Frank Meeuwsen gaat verschijnen. Eind mei wordt het officieel gepresenteerd. Wij mogen van een vooruitblik genieten door terug te blikken op hoe de politiek van zich deed horen in de Nederlandse Blogosphere.

Net zo tegenstrijdig in tijd: het interview der Titanen; onze Nestor Menno interviewt de vrouw die nog net niet zijn moeder had kunnen zijn, zowel irl als blogwijs, Els van Elswhere.

Tijd dus ook om eens te bekijken welke weirde weblogs het wél overleven en uit te vinden wie tijd had om naast het bloggen een boek te laten verschijnen, maar niet per se over de Bloghelden van weleer.

De meeste mensen zijn vrij, gedurende Pasen, maar men hoeft zich wat ons betreft niet te vervelen.

Altijd te bereiken op: post@aboutblank.nl

Lees verder >>

Ton



1 - Header en wallpaper #90

Voor deze maand heeft jong talent Emma Ringelding een bijzonder originele header van aardappels gemaakt! Download hier de wallpaper:

1024x768px
1280x1024px
1440x900px

Tekenen doet Emma (18) al sinds mensenheugenis, maar de laatste paar jaar worden alle tekeningen steeds plotseling stripjes. Dat schijnt echter wel positief uit te pakken, want ze heeft reeds twee landelijke striptekenprijzen voor jongelui veroverd (waaronder jeugdkampioen striptekenen in 2009). Als alle eindexamens goed verlopen, begint ze volgend jaar aan de 'Stories & Design' opleiding aan de kunstacademie in Zwolle.

Lees verder >>

Aukje



2 - Hoe open is een Open Coffee

Open Coffee dit, Open Coffee dat- op Twitter en LinkedIn zag ik het steeds al voorbijschuiven. Het leek mij meer iets voor corporate tiepjes, dus negeerde ik de aankondigingen maar. Koffiedrinken met wandelende pakken is niet erg mijn ding.

Toch begon ik te twijfelen toen er zelfs in het dorp waar ik woon een Open Coffee bleek te zijn. Misschien toch wel leuk voor de contacten, fluisterde het LinkedInmonster in mijn oor.

En dus meldde ik mij aan op de site. En zei er meteen maar bij dat het misschien niks was voor een kleine ondernemer als ik.

Lees verder >>

Esther



3 - Het mos tussen de letters

Het leek online uitgeverij AquaZZ leuk om een gedichtenwedstrijd te organiseren, waarvan ruim zestig winnende gedichten in een bundel uitgegeven zouden worden.

350 enthousiaste dichters reageerden op de in oktober 2009 uitgebrachte oproep en stuurden hun werk in. Dichter Pom Wolff, die alle gedichten beoordeelde, zal aan het sorteren een hele klus hebben gehad, evenals samensteller Angelique Kersten.

Lees verder >>

Esther



4 - Interview met Elswhere

Met haar 73 jaar is Els één van de oudste actieve bloggers van Nederland. Haar mededelingen op Elswhere hebben een hoog gezelligheidsgehalte en lezen prettig weg. Het ontbreekt haar bepaald niet aan relativeringsvermogen en milde zelfspot. Het interview spreekt voor zichzelf, of beter gezegd: Els spreekt voor zichzelf. Ze vertelt dat haar weblog door ongeveer 30 mensen gelezen wordt, maar na het interview liet ze me weten dat haar zoon had uitgelegd dat het minstens het tienvoudige is. Wie haar nog niet had ontdekt zal na dit filmpje vast even een kijkje nemen op Elswhere, waarna de kijkcijfers nog eens minimaal zullen vertienvoudigen.

Lees verder >>

Menno



5 - WWWW óf: De Wondere Wereld van Weirde Weblogs, afl 17

Iedereen kan zoveel fotograferen als men zou willen. Plus: iedereen heeft de mogelijkheid om de resultaten ervan voor anderen openbaar te maken.

Buiten het feit dat dit ertoe heeft geleid dat niet alleen journalisten, maar ook fotografen hun inkomstenderving aanzienlijk hebben zien slinken, heeft het er ook voor gezorgd dat het meest wanstaltige kiekje een plekje op het internet kan vinden. Men hoeft slechts de 'burst'-functie van het voor iedereen betaalbare fotocameraatje te gebruiken en al om zich heen schietend komt er vanzelf wel een plaatje te voorschijn dat voor het een of ander onderwerp bruikbaar blijkt te zijn.

Aldus werden de weirde weblogs geboren. Of in ieder geval die bizarre blogs die afhankelijk waren van visueel materiaal geschoten op de doordeweekse straat of in de alledaagse huiskamer.

Lees verder >>

Ton



6 - Hoe begonnen politici in de blogosfeer?

Over een paar weken ligt het boek Bloghelden in de winkel (als mede online) en kun je zelf lezen hoe weblogs in Nederland zijn begonnen en wat er de eerste jaren is gebeurd. Naast het boek op papier hebben we meer verrassingen in petto de komende tijd. Hou er rekening mee dat er niet alleen een boek zal verschijnen...

In februari kreeg je op about:blank een terugblik op de Dutch Bloggies, in deze editie een exclusieve voorpublicatie uit Bloghelden over de start van de politieke blogosfeer in Nederland. Bij Managementboek kun je meer previews zien uit het boek.

Lees verder >>

Frank



7 - Gebundelde stiftgedichten: Passioneel geschrap

Dimitri Antonissen werkt als chef nieuws bij de Belgsiche krant 'Het Laatste Nieuws' en krijgt daarom dagelijks nieuwsberichten en artikelen onder ogen. Hij besloot daar iets mee te doen toen hij al internettend stuitte op de newspaper blackened out poems van Austin Kleon. In het Nederlands ook wel stiftgedichten genoemd.

Hoe werkt dat dan? Dimitri gaat in een krantenartikel op zoek naar woorden die samen een gedicht vormen. De overige woorden worden weggeschrapt door midden van een viltstift. Oftewel: krant + vilstift = poëzie. Sinds afgelopen april kan aan dat rijtje het woord 'bundel' toegevoegd worden: krant + vilstift = poëzie = bundel. Uitgeverij Wintertuin ontdekte de charmante schoonheid van zijn gedichten en lanceerde afgelopen april een bundel stiftgedichten met de toepasselijke titel 'Schrap Me'.

Lees verder >>

Aukje



8 - Keihard literair cynisme in 10 jaar Dijkshoorn

We kennen Nico Dijkshoorn van oorsprong als weblogger. Inmiddels heeft hij een dichtbundel "Daar schrik je toch van" en de roman "De tranen van Kuif den Dolder" op zijn naam gezet. Thans kennen we hem natuurlijk ook als Huisdichter van DWDD en het radioprogramma van Giel Beelen, maar ook als columnist van Voetbal International, De Pers, en Nu.nl. Daarnaast tourt hij bijna fulltime het hele land door: solo, met zijn band The Hank Five, met de schrijvers van Hard Gras en met Nightwriters.

Lees verder >>

Irene



9 - Alle dagen zijn hetzelfde ... behalve bij Theo

Het schrijven zit Theo van Rijn in het bloed. Hij recenseert professionele toneel-, cabaret-, en theatervoorstellingen en schreef als journalist artikelen voor een huis-aan-huisblad. Zijn debuut als schrijver maakte hij in 2008 met een verhaal in de bundel "Mooie Kerst achter de duinen". In 2009 bracht hij in eigen beheer "Verhalen van de straat" uit, een verzameling verhalen van 24 auteurs waaronder hijzelf. "Alle dagen zijn hetzelfde ... behalve vandaag" is naast zijn solodebuut ook de titel van zijn weblog. Theo schreef tot voor kort ook in dagboekvorm voor about:blank.

Lees verder >>

Irene



10 - 65daysofstatic - We Were Exploding Anyway

Ik vond dat 65daysofstatic voor hun vorige cd The Destruction Of Small Things de verkeerde afslag genomen had. Die plaat haalde het bij lange na niet bij de energieke, allesverwoestende liveshows van de band. Uit de documentaire die vorig jaar verscheen bij hun live-cd bleek de mindere ontvangst de band onzeker gemaakt te hebben. Hoe geweldig is het dan als je vervolgens een luisteraar van zijn sokken blaast met een absolute topplaat als We Were Exploding Anyway. Want mijn hemel, wat neemt deze band genadeloos revanche op zich zelf. De manier waarop 65daysofstatic op deze cd hun post-rock mengt met big beat en drum’n’bass is absoluut magistraal. De gejaagdheid die een track als “Weak04” of “Go Complex” laat horen, daar is The Prodigy al tijden naar op zoek zonder het te vinden.

Lees verder >>

Coen



11 - Rosa Ensemble - No Ark Dead Eel

Om die maar meteen in te koppen. Het Rosa Ensemble rechtvaardigt in de openingstrack haar subsidie van het Nederlandse fonds voor podiumkunsten, door een Beefheartiaans kattengejank-stuk van de ongetwijfeld hooggeleerde componist Martin van Bergeijk uit te voeren. Experimenteler dan dat wordt het gelukkig nergens en zo kunnen we No Ark Dead Eel in in de toekomst gewoon bij het tweede nummer beginnen. En daar wordt alles met de entree van Esther Mugambi op vocalen ineens heel aangenaam. Ze babbelt als een van de buurtgenoten van Charles Spearin, waar de begeleidende muziek, zo tussen jazz, pop en moderne sferen, trouwens ook veel van weg heeft. Gaandeweg de plaat blijkt Mugambi ook aandoenlijk te kunnen zingen.

Lees verder >>

Coen



about:blank wordt gemaakt door:

Arnoud de Jong | @verbaljam
Aukje | @faukje
Bakkel | @bakkel
Esther | @EstherDo
Coen | @fileunder
Irene | @schrijfjunkie
Menno Nicolai | @mennonicolai
Michiel | @badlog
Mike | @madbello
Remco | @sikkema
Roos | @soyrosa
Rutger | @rutger_
Theo
Ton | @zijperspace

About:blank wordt prima gehost door http://www.pivothosting.net
