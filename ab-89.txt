http://www.aboutblank.nl
Een maandelijkse e-zine door webloggers, voor webloggers!

Jaargang 8 - Editie 89 - April 2010

Inhoud:

00 - Intro
01 - Header en wallpaper #89
02 - Interview met Luna
03 - WWWW óf: De Wondere Wereld van Weirde Weblogs, afl 16
04 - Schatkist aan voorwereldse spiritualiteit in "Seidr het Noordse Pad"
05 - Verfrissend stads geschreven "Bakfietsblues"
06 - Bevlogen antwoorden op #durftevragenbijeenkomst
07 - Pas op! Blogger op de werkvloer
08 - Bloggen over de werksfeer: how to of juist niet?
09 - First Aid Kit - Big Black And The Blue
10 - Column: Moralistische mobieltjes

0 - Intro

Er is, en dat zal wel altijd zo blijven zolang ze blijven bestaan, nogal wat te doen om bloggen en de werksituatie. Kan je bloggen over je werk? In hoeverre laat je toe dat collega's, werkgevers en klanten te weten komen dat je een blog bijhoudt? Verlies je je vrijheid zogauw ze van het bestaan op de hoogte zijn? Kan je je baan erdoor verliezen?

We zullen niet op alle vragen ingaan in deze editie, maar we proberen deze maand in twee artikelen wel in te gaan op de materie. Want het blijft een onderwerp waar bijna elke blogger mee te maken heeft, zo blijkt uit de reacties binnen de redactie.

Luna heeft gezien haar werk als zelfstandige gelukkig niets te vrezen wat dat aangaat, zodat ze vrijuit een gesprek kon hebben met onze Menno Nicolai.

En verder natuurlijk de meest recente publicaties van bloggers, besprekingen van cd's (met een ticketactie plus een mogelijkheid om een cd te winnen) en uw maandelijkse gids in de wereld van weirde weblogs.

De meeste mensen zijn vrij, gedurende Pasen, maar men hoeft zich wat ons betreft niet te vervelen.

Altijd te bereiken op: post@aboutblank.nl

Lees verder >>

Ton



1 - Header en wallpaper #89



De header en wallpaper voor deze maand is gemaakt door Bandirah. Download hier de wallpaper:

1024x768px
1280x1024px
1440x900px

Bandirah (Haarlem, 1981) is - ondanks dat zijn talenten op andere vlakken liggen - cartoonist. Hij haalt zijn inspiratie uit: kleurencombinaties - bijvoorbeeld groen en rood - en Afrikaanse ritmes. Zijn hobby's zijn: konijnen aaien, drinken, lezen en van de aardbodem verdwijnen. Hij is heel grappig, vanuit een bepaald oogpunt.

Bandirah is een vriend van de mensen.

Lees verder >>

Aukje



2 - Interview met Luna

Luna begon met bloggen in dezelfde week als Merel Roze en hoort daarmee bij de eerste generatie Nederlandse webloggers. Met haar site Maanisch trekt ze dagelijks tussen de 1.000 en 1.500 lezers. In hoeverre dat te maken heeft met de omstandigheid dat ze met een zekere regelmaat over seks schrijft, waarbij ze de beschrijving van haar eigen beleving niet schuwt, kan ik niet vast stellen. Wel bleek al snel dat het juist genoemde onderwerp in een gesprek met Luna niet eenvoudig te vermijden valt, zodat uw verslaggever af en toe, met een blos op de al wat oudere kaken, stamelend zocht naar een volgende vraag.

Lees verder >>

Menno



3 - WWWW óf: De Wondere Wereld van Weirde Weblogs, afl 16

Er mag heel veel niet. Ook al zijn er afgelopen decennia talloze taboes doorbroken, veel van die zaken die vroeger niet mochten mogen nu nog steeds niet.

Weirde weblogs zijn hierop een uitzondering. Er zijn nog wel meer uitzonderingen te verzinnen, maar in dergelijke gevallen blijft het dan vaak beperkt tot slechts een klein deeltje van het ongemogene.

Weirde weblogs mogen gewoon alles. Echt alles. Ze zijn de verwende kindertjes van de Blogosphere. Alle papa's en mama's vinden alles wat ze doen wel oké.

Zolang maar duidelijk blijkt dat ze best gek zijn, die weirde weblogs.

Lees verder >>

Ton



4 - Schatkist aan voorwereldse spiritualiteit in "Seidr het Noordse Pad"

Op 20 februari jl. mocht ik aanwezig zijn bij de boekpresentatie van Linda Wormhoudt's derde boek: "Seidr, het Noordse Pad" werken met magische en sjamanistische sporen in Noordwest-Europa. Linda is onder het pseudonym "Morgain Faye" in de Volkskrantblog bekend geworden. Tijdens deze bijeenkomst was ik getuige van een offerritueel, een verhaalvertelling en een borrel ter viering van de lancering van het boek. Onder deze recensie een kort interview met Linda.

Lees verder >>

Irene



5 - Verfrissend stads geschreven "Bakfietsblues"

Van de hand van weblogster en schrijfster Maaikeschutten verschijnt in april haar tweede roman "Bakfietsblues". Het boek vertelt het verhaal van de multitaskende stadsvrouw Noor, die min of meer gedwongen wordt om afscheid te nemen van het zo roerige stadsleven en samen met partner, Max, en kind, Junior, een nieuwbouwhuis in een saaie nieuwbouwwijk betrekt.

Lees verder >>

Irene



6 - Bevlogen antwoorden op #durftevragenbijeenkomst

9 Maart 2010 was de dag dat ik mezelf toestond om irl bij anderen mijn vraagstelling neer te leggen. Ik had me onlangs op advies van meerderen op Twitter via durftevragen ingeschreven voor deze meeting. Met niet alleen de doelstelling om antwoorden te vinden, maar ook om mijn geprikkelde nieuwsgierigheid te bevredigen. Bij binnenkomst bleek direct dat me een hartelijk welkom werd geheten door onze inspirerende teamleidster Ingeborg van Meggelen.

Lees verder >>

Irene



7 - Pas op! Blogger op de werkvloer

Dat bloggen en gebruik maken van social media gevolgen heeft voor je IRL leven lijdt geen twijfel meer. Online en offline zijn loopt vaak door elkaar en dat is niet altijd positief. Inmiddels zijn er meerdere gevallen bekend van mensen die door hun weblog problemen ondervonden op hun werk, of werden aangeklaagd omdat ze auteursrechten zouden hebben geschonden. Blogster W. kan erover meepraten.

Lees verder >>

Esther



8 - Bloggen over de werksfeer: how to of juist niet?

Stel, je bent een weblogger en op een dag constateer je de aanwezigheid van een ander blog. Waarin wel erg veel kenmerken voorkomen van de werkomgeving van je werkgever. Zelfs bepaalde karaktereigenschappen van collega's komen ruimschoots aan bod. Bijnamen voor je directe medewerkers zijn soms komisch tekenend. Bepaalde omschreven situaties zijn wel erg herkenbaar. Eigenlijk weet je zonder meer al wie de anonieme weblogger is. In eerste instantie reageer je laconiek, bij de volgende gedachte schiet je te binnen dat het ergens wel je wrevel opwekt. Je wilt er iets mee, maar wat?

Lees verder >>

Irene



9 - First Aid Kit - Big Black And The Blue

Toen ik zestien jaar oud was, moet mijn broer achttien zijn geweest. Ik kreeg rond die leeftijd een steeds groter groeiende interesse in muziek. Mijn broer niet. Ik geloof dat de laatste plaat die hij zelf kocht Stormfront van Billy Joel was. Of had ik die aan hem uitgeleend en nooit meer terug gevraagd? Ambities om zanger te worden heeft hij al helemaal niet. Die heb ik destijds eigenhandig de kop ingedrukt door hem stiekem op te nemen terwijl hij met heel zijn ziel en zaligheid "The Final Countdown" mee zat te blèren en hem daarmee te confronteren. Hoe anders zal het gegaan zijn met de Zweedse zusjes Johanna and Klara Söderberg.

Lees verder >>

Coen



10 - Column: Moralistische mobieltjes

Sinds een half jaar heb ik zo'n uiterst geavanceerde mobiele telefoon met aanraakscherm, waarop je allerlei handige programmaatjes kunt draaien. Nee, geen iPhone, daar ben ik niet rijk genoeg voor. Het is een HTC met Google Android als besturingssysteem. Een armeluis-iPhone, zeg maar. Het ding is geweldig. Ik hoef mij nergens meer te vervelen. In wachtkamers, in het openbaar vervoer, op saaie verjaardagen, ik ga gewoon met mijn Android zitten twitteren, emailen of andere nuttige activiteiten doen.

Lees verder >>

Ton



about:blank wordt gemaakt door:

Arnoud de Jong | @verbaljam
Aukje | @faukje
Bakkel | @bakkel
Esther | @EstherDo
Coen | @fileunder
Irene | @schrijfjunkie
Menno Nicolai | @mennonicolai
Michiel | @badlog
Mike | @madbello
Remco | @sikkema
Roos | @soyrosa
Rutger | @rutger_
Theo
Ton | @zijperspace

About:blank wordt prima gehost door http://www.pivothosting.net
