http://www.aboutblank.nl

Een maandelijkse e-zine door webloggers, voor webloggers!

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

Jaargang 5 - Editie 60 - oktober 2007

Inhoud:

0 - Intro
1 - Fortis & het ABN Amro overname verhaal
2 - Het blogvirus
3 - Blog als persoonlijk schetsboek
4 - Waarom SEO'ers bloggen
5 - Cursus Lijfloggen, deel 44: Vrij!
6 - Tom Pintens - Tom Pintens
7 - Interview met RuSt
8 - Picnic 2007 een overzicht
9 - Fall Of Troy - Manipulator

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

0 - Intro

Terwijl ik dit schrijf, kijk ik naar buiten en het valt me op dat de bladeren nog groen zijn. Het mag dan wel herfst zijn, maar de bomen hebben dat nog niet door.

Ik schrijf rustig door, want er is heel wat te vertellen over deze uitgave van about:blank. Allereerst zijn we met deze nieuwsbrief overgegaan naar HTML, we moeten toch een beetje meegaan met de niewerwetsen, de oldskool plain-text dagen zijn voorbij. Het kost wat meer tijd, maar dat weerhield ons niet deze editie weer vol te proppen. Wat dacht je van vier (!) gastbijdragen en 2 (!) prijsvragen. Drie ervan door Joery Bruijntjes, Kaj Rietbergen en Erik-Jan Bulthuijs. De laatste is van Erno Hannink, hij was één van de live-bloggers die verslag deed voor about:blank vanaf de PICNIC '07 Bloggers (Un)conference. Daarnaast in deze editie een interview met de immer interessante Ruben, over zijn vernieuwde buroRust website.

About:blank komt dan misschien wel één keer per maand uit, maar lezen jullie ook wel het dagelijkse weblognieuws? Alles wat er gebeurt op dit gebied, vind je hier, op about:blank. Ben je zelf iets tegengekomen waarvan je vindt dat het zeker op about:blank thuishoort, mail ons dan even de link naar dat artikel en je motivatie! Dat kan op linkdump@aboutblank.nl.

We wachten rustig tot de groene blaadjes het opgeven, maar ondertussen is hier about:blank!

Altijd te bereiken op: post@aboutblank.nl

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

Header en Wallpaper

Deze maand is de header en de wallpaper van Maarten Janssens (www.3eyedbear.com), download ook de wallpaper:
1024x768
1280x1024

Check de header op www.aboutblank.nl

(AU)

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

1 - Fortis & het ABN Amro overname verhaal

Toegeven, een weinig sexy titel voor de BuzzBasics column van deze maand. Het onderwerp is in ieder geval een stuk interessanter, dat kunnen we u beloven. Vorige maand hebben we gekeken naar het sentiment van populaire marketingblogs en we hebben destijds geroepen een sentimentanalyse op onderwerpsniveau te demonstreren. Natuurlijk houden wij ons aan onze belofte. Daarom vandaag deze casus: heeft het feit dat Fortis als mogelijke overnamepartner voor de ABN Amro naar voren kwam invloed gehad op de bloggersattitude ten opzichte van Fortis?

Lees verder >>

( Joery Bruijntjes, BuzzBasics)

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

2 - Het blogvirus

Het blogvirus heeft mij helemaal te pakken. De mij in dit verhaal is Kaj Rietberg. Ik ben leerkracht in het speciaal onderwijs, freelance medewerker van speciaalonderwijs.kennisnet.nl en verslingerd aan weblogs. Op het moment heb ik 3 weblogs en 338 feeds in mijn Google Feedreader. Ik eet, lees, denk en droom blog. Het laat me niet los. Als ik thuis kom van het werk gaat de computer aan en gaat mijn blik naar het beeldscherm. Mijn vrouw neemt het me vaak niet in dank af. Maar het laat me niet los, het slurpt me op. Wat doe ik toch? Waarom doe ik dit mezelf allemaal aan?

Lees verder >>

(Kaj Rietberg, www.kajrietberg.nl)

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

3 - Blog als persoonlijk schetsboek

Uit Laguna Hills, Amerika krijg ik het eerste exemplaar toegestuurd van "Artful Blogging" van uitgeverij Stampington. Het tijdschrift, dat qua uiterlijk meer op een boekwerk op A4-formaat lijkt dan een tijdschrift, geeft een kijkje achter de schermen van bloggers die hun blog op een kunstzinnige manier een persoonlijke tint hebben gegeven door woord en beeld met elkaar te verweven.

Lees verder >>

(AU)

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

4 - Waarom SEO'ers bloggen

Mensen bloggen om meerdere redenen. De één probeert wat status en aanzien bij elkaar te sprokkelen, de ander vindt het leuk om zijn of haar ideeën met de hele wereld te delen. Voor iemand die zich professioneel bezig houdt met Search Engine Optimization is er echter nog een andere reden. Een SEO'er deelt graag zijn kennis met als doel om meer kennis te vergaren. In het algemeen is het wel bekend welke factoren de ranking van een website in Google beoordelen. Op detailniveau zijn er echter veel vragen en onduidelijkheden. Vaak zijn dit details waar je alleen door ervaring achter komt, soms door schade en schande, soms door het ontdekken van een goudmijntje.

Lees verder >>

( Erik-Jan Bulthuijs, www.netters.nl)

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

5 - Cursus Lijfloggen, deel 44: Vrij!

Vrij!

Ik heb Olga verteld dat ze mooie borsten had. Ik kon moeilijk anders: ze zagen er nou eenmaal prachtig uit, tijdens het studentenfeestje waar de dresscode voorschreef dat je op z'n ordinairst gekleed moest komen. Zij had van de gelegenheid gebruik gemaakt om haar bovenlichaam in een zwart gatenshirt te hijsen en haar tepels af te plakken met tape die men doorgaans in theaters gebruikt om te voorkomen dat men over de kabels struikelt.
Die tape kon niet voorkomen dat mijn tong niet onmiddellijk alle hindernissen kon nemen. Maar ik was dan ook niet gewoon om in het openbaar tegen een vrouw te zeggen dat dit bepaalde deel van haar lichaam me wel beviel. Ik moest echter even doorzetten; op feestjes waar ordinaire kleding op prijs werd gesteld, mocht er ook geen gebrek zijn aan een zekere openheid van zaken in de mondelinge omgang met elkaar. Ik had het gevoel dat ik op het gebied van platvloersheid nog eens extra mijn best moest doen, omdat ik me niet aan de kledingvoorschriften had gehouden.

Lees verder >>

(TZ)

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

6 - Tom Pintens - Tom Pintens

Eindelijk wordt de eerste solo-cd van Tom Pintens ook hier in Nederland uitgebracht. Dat gebeurt een flinke poos nadat deze al in België in de schappen lag. En dat is best raar, want er is, zeker gezien de goede verkopen van Spinvis, volgens mij best een goede markt voor de overwegend melancholieke, kleine liedjes van Pintens.

Lees verder en doe mee aan de prijsvraag >>

(FU)

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

7 - Interview met RuSt

Grafisch ontwerper Ruben Steeman aka RuSt veranderde recentelijk zijn site www.burorust.nl.
Dit deed hij op zo'n vernieuwende wijze dat ik erg benieuwd was hoe hij op het idee was gekomen voor zijn site. Het is geen weblog, maar heeft wel artikelen die chronologisch getoond worden. Het is geen portfolio-site, maar toont wel werk. Het heeft geen menu, maar is wel onderverdeeld. Je kunt verdwalen, maar raakt nooit de weg kwijt. Aan het woord RuSt van buroRuSt.

'Hoe ik op het idee ben gekomen mijn site in deze vorm te gieten? Ik was lang aan het dubben hoe ik m'n werk het best kon laten zien. Als ik ergens bij iemand langs ga en wil laten zien wie ik ben en wat ik doe, trek in dingen uit de kast waarvan ik denk dat het toepasselijk kan zijn voor het gesprek. Dat is lastig op een website. Eigenlijk wilde ik daarom zoveel mogelijk laten zien, zodat de bezoeker zelf kan kiezen en rondstruinen in m'n 'kast'. Als ze maar van m'n boeken afblijven (haha). En ik wilde af en toe wat kunnen vertellen, los van het protfolio. Dat zijn de weblogstukjes geworden die er tussendoor zitten.

Lees verder >>

(K)

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

8 - Picnic 2007 een overzicht

Afgelopen week was Picnic 2007. De tweede keer voor dit cross media evenement te Amsterdam. En het is werkelijk een bijzonder evenement. Veel presentaties, sprekers en actie in 4 dagen. Met als afsluiting de Green Challange. Voor about:blank de eerste keer, maar 3 mensen zouden live verslag gaan doen van Picnic. En wel in het bijzonder van de European Bloggers (Un)Conference.

Lees verder >>

(Erik-Jan Bulthuijs, www.enthousiasmeren.nl)

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

9 - Fall Of Troy - Manipulator

Manipulator is de derde cd van het uit de staat Washington afkomstige post-hardcore trio The Fall Of Troy. Da’s best veul al voor een stelletje jochies dat net de twintig gepasseerd is. Zeker gezien het technisch gezien absurd hoge niveau van The Fall of Troy en Dobbelgänger. Deze eerste twee albums van de band die sinds 2002 bestaat waren op zijn zachtst gezegd nogal ehm… ehm… gejaagd.

Lees verder en doe mee aan de prijsvraag >>

(FU)

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=

about:blank wordt gemaakt door:

Aukje - http://www.aukje.net (AU)
Bakkel - http://www.bakkel.com (linkdump)
David - http://www.davidrietveld.nl (DR)
File Under - http://www.fileunder.nl (FU)
Frank - http://www.punkey.com (denktank)
Kaat - http://www.desalniettemin.com (K)
Michiel - http://www.badlog.nl (MH)
Peter - http://www.shapeamp.nl (design)
Reinier - http://www.altijdfijn.com (RL)
René - http://www.bloggerdesvaderland s.nl (RB)
Remco - http://www.aboutblank.nl (RS)
Ton - http://www.zijperspace.nl (TZ)

About:blank wordt prima gehost door http://www.pivothosting.net
