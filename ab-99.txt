http://www.aboutblank.nl
Een maandelijkse e-zine door webloggers, voor webloggers!

Jaargang 9 - Editie 99 - maart 2011

Inhoud:

00 - Intro
01 - Header en wallpaper #99
02 - Speech van Rutger op de DB
03 - Recensie 15 minuten van Maaike Schutten
04 - Dagboek van een blogger: verslaafd aan Google Analytics
05 - Julianna Barwick - The Magic Place
06 - Low Vertical - I Saw a Landscape Once
07 - Interview met Vogeldagboek
08 - Vraag het aan PixelPrinses (deel 3)
09 - Blogs in de spotlights
10 - Ode aan Opa Buiswater
11 - WWWW óf: De Wondere Wereld van Weirde Weblogs, afl 24
12 - Bloggen als blogger en bloggen als ondernemer
13 - Column: Wikipedia
14 - Winnaar Headerverkiezing 2010

0 - Intro



Oei, wat bieden we deze maand eigenlijk niet? We hebben de speech van Rutger tijdens de laatste Dutch Bloggies borrel, een interview, een column, een boek- en een blogbespreking (waarvan de naam is veranderd in Blogs in de spotlights), technische blogvragen voor Pixelprinses, weirde weblogs, persoonlijke beschouwingen over zakelijk bloggen en verslavingsverschijnselen aan Google Analytics en dan ook nog enkele recensies van uitgekomen cd's.

Maar bovenal, en daar willen we toch even extra aandacht voor vragen, laten we vier mensen aan het woord over Opa Buiswater, de blogger die afgelopen maand is komen te overlijden.

Via deze weg onze condoleances voor familie en vrienden van Opa Buiswater.
Altijd te bereiken op: post@aboutblank.nl



Lees verder >>

Ton



1 - Header en wallpaper #99



De header en wallpaper van deze maand zijn gemaakt door Martijn Croezen. Download hier de wallpaper:

1024x768px
1280x1024px
1440x900px

Martijn Croezen werd in 1974 geboren en sinds zijn 7e levensjaar niet meer bij een computer vandaan te slaan.

In het dagelijks leven is hij programmeur en maakt websites, Flash-games en iPhone-apps. Voorbeelden daarvan kun je op zijn website vinden. Als hij vrije tijd en inspiratie heeft (dat laatste komt helaas niet zoveel voor), tekent hij de webcomics TinusTekent en Square & Circle.

Op zijn techblog schrijft hij ook af en toe wat leuks of handigs op technologiegebied. Verder beheert hij een startende webcomicssite, waar verschillende webcomictekenaars hun werk gratis kunnen tonen op de site en in de speciale webcomicapp voor de iphone webcomicsnl.

Lees verder >>

Aukje



2 - Speech van Rutger op de DB

Toen ik dik een jaar geleden een Dutch Bloggie won en ik dus vol eurofie de hele wereld vertelde over dat ik deze prijs had gewonnen, waren er een aantal mensen die me raar aankeken en aan me vroegen of webloggen al niet gewoon hartstikke dood was verklaard en dat het onzin was dat prijzen zoals de Bloggies werden uitgereikt en ik me maar moest richten op de toekomst, want dat zou beter zijn.

En toen moest ik even heel hard lachen. Echt niet een beetje lachen, maar gewoon HAHAHAHAHA. Waarom? Omdat diegene webloggen doodverklaarde. Want webloggen is helemaal niet dood, het wordt juist een beetje zoals een iPhone uit het begin van het iPhonetijdperk hebben: uniek en cool.

Lees verder >>

Rutger



3 - Recensie 15 minuten van Maaike Schutten

Maaike Schutten (1976) is trendexpert: ze observeert mensen, modes en sociale mores. Ze studeerde bedrijfscommunicatie en werkt als conceptontwikkelaar en copywriter voor reclamebureaus. Ook schrijft ze columns, reportages en artikelen over trends voor verschillende bladen, onder andere voor Drift. Verder is van haar ook de roman Bakfietsblues verschenen bij uitgeverij Sijthoff.

Lees verder >>

Anoushka



4 - Dagboek van een blogger: verslaafd aan Google Analytics

Ik kan natuurlijk heel hard roepen dat ik blog voor mezelf, dat het mijn dagboek is. Dat het niet uitmaakt hoeveel mensen er meelezen. Maar dan zou ik liegen. Als dat zo was geweest dan had ik wel pen en papier gepakt i.p.v. mijn hele hebben en houden op het wereldwijde web te gooien.

Lees verder >>

Laura



5 - Julianna Barwick - The Magic Place

Stilte vinden in Nederland is best moeilijk. Eigenlijk is er altijd wel achtergrondlawaai. Ik heb het daar soms best lastig mee. Soms wil ik namelijk gewoon even stilte, niets dat me stoort. Even de boel herschikken op een geheime plek. Muziek en de alles voor me afsluitende in-ear koptelefoon die ik heb is dan een goed alternatief. En dat kwam me deze week goed uit. Het is namelijk razend, bijna niet te overzien, druk. Dan ben ik echt heel erg blij met een een-vrouws-koor als Julianna Barwick. Na twee korte ep’s op het kleine Florid-label heeft ze de overstap gemaakt naar het prettige Asthmatic Kitty, het platenlabel waarop artiesten als DM Stith en Sufjan Stevens hun albums ook uitbrengen.

Lees verder >>

Coen



6 - Low Vertical - I Saw a Landscape Once

Prachtig stadje, dat Brugge. Vooral 's avonds is het historische centrum een lust voor het oog en wie nog nooit een pintje heeft genuttigd op de Grote Markt heeft niet geleefd. Als je tussen zoveel moois opgroeit, dan moet dat wat met je doen. In ieder geval past de muziek van het Brugse Low Vertical prima in de stad. De nummers op hun debuut I Saw A Landscape Once getuigen van smaak. Deze lievelingen van Studio Brussel zijn al vaak met Radiohead vergeleken, maar afgezien van een gezonde experimenteerdrift en driftig gebruik van elektronica zie ik dat niet zo. De melancholie overheerst op dit album, niet in de laatste plaats door de zangstem. In vrijwel ieder nummer zit gelukkig een verrassende tempowisseling of wending.

Lees verder >>

Coen



7 - Interview met Vogeldagboek

Vrijwel iedere dag gaat Adri de Groot de natuur in met zijn camera. De beste foto's deelt hij met de wereld op zijn Vogeldagboek. Inmiddels krijgen al 9.000 mensen vijf dagen per week een mailtje met foto's en de daarbij behorende uitleg. Adri wilde niet zelf in beeld, maar stelde wel een groot aantal foto's en een paar filmpjes beschikbaar, zodat je tijdens het luisteren kunt kijken naar vogels en soms een ander dier.

Lees verder >>

Menno



8 - Vraag het aan PixelPrinses (deel 3)

Het duurde eventjes voordat ik met een nieuwe column over dit thema op de proppen kon komen. Per vandaag heb ik weer wat leuke wetenswaardigheden. Niet noodzakelijkerwijs alleen over webdesign, maar ook ten aanzien van de invulling van je weblog.

Writer's block
Als je blogt loop je vanzelf eens tegen de alomtegenwoordige 'writers block' aan. Wat op zich heel vervelend kan zijn. Ik persoonlijk los dit op door tóch te schrijven. Begin ergens aan. Laat je gedachten geheel de vrije loop en geef ze de ruimte. Immers, papier is geduldig. Speel ermee en schrijf ongelimiteerd zonder een bewuste keuze te maken over een onderwerp. Je zult zien dat je uiteindelijk als je uitgeschreven bent, er toch een onderwerp te berde is gekomen. Het resultaat is dan meestal verrassend.

Lees verder >>

Irene



9 - Blogs in de spotlights

Via Twitter.com kwam ik terecht op het weblog van iPebby.wordpress.com en mijn mond viel open van de herkenbaarheid. Of columns. Het is maar wat je de uitgebreide vertelsels wilt noemen. Genietend van haar stukjes over wc-papier, baby's en overige perikelen kan ik wel stellen dat dit weblog me noopt om vaker terug te keren en de tastbare eensgezindheid opnieuw te ervaren.

Lees verder >>

Irene



10 - Ode aan Opa Buiswater

Begin vorige maand mailde Suffie ons het verdrietige nieuws dat zijn broer, blogger Opa Buiswater, was overleden. Suffie had een prachtig In Memoriam geschreven op de site van Opa Buiswater, dat wij op onze beurt in de linkdump opnamen.

In deze editie laten we enkele bloggers aan het woord die Opa Buiswater online volgden: Terrence 'Terrebel' Weijnschenk, Arnoud de Jong, Pascal Summers en Eric van Komma Punt Log. Opa Buiswater, we hopen dat deze bijzondere en mooie woorden je ergens in het heelal mogen raken..

Lees verder >>

Aukje



11 - WWWW óf: De Wondere Wereld van Weirde Weblogs, afl 24

Vergissen is menselijk. Weer zo'n oude zegswijze waar je online beter niet mee aan kunt komen. Je wordt op je vergissing afgerekend waar je bij staat. Weliswaar vaak zonder dat je naam er bij genoemd wordt, er bestaan gelukkig nog wat fatsoenlijke publicisten op Ze Internets, maar des te groter je naam reeds is, des te hoger je aan de schandpaal komt te hangen.

Maar toch boffen we maar dat er enkele gekken bestaan die er op uit zijn zoveel mogelijk fouten van anderen te ontdekken en met ons te delen. Tenslotte is de mens geschapen om te lachen dankzij het Tom-&-Jerry-effect: hoe harder iemand onderuit wordt gehaald, hoe grappiger dat wordt bevonden.

Lees verder >>

Ton



12 - Bloggen als blogger en bloggen als ondernemer

Al zolang ik me kan herinneren schrijf ik in opschrijfboekjes. Zinnen die ik hoor, bedenk, lees, zie. Titels van liedjes. Grappige woordspelingen. Eindeloze gedachtestromen. Het zat in me en het wilde eruit. Altijd.

Sinds september 2004 heb ik mijn eigen plek op het wereldwijde web om sommige van die dingen die ik in mijn opschrijfboekjes schrijf, deel met iedereen die het wil lezen: mijn blog http://www.katyo.net/. Boeiend, leuk, interessant en inspirerend, mede ook door de interactie.

Lees verder >>

KatYo



13 - Column: Wikipedia

Zoals bijna elke blogger verkeer ik regelmatig op Wikipedia.
Het is mooi dat deze online encyclopedie er is.
Het is eveneens mooi dat er mensen zijn die er geheel vrijwillig en belangeloos aan willen bijdragen.
Daar profiteer ik toch maar mooi van.

Maar de beheerders van Wikipedia zijn volgens mij vaak ontzettende zeikerds.
Sorry dat ik het zeg.
Dikwijls zie je namelijk allerlei aantekeningen in de tekst staan.
Betuttelende aantekeningen.
Dan is het weer niet goed of het deugt niet.

Lees verder >>

Arnoud



14 - Winnaar Headerverkiezing 2010

In de vorige editie zetten we de headers van 2010 op een rijtje zodat u kon stemmen op uw favoriet. En dat deed u!

Al snel ging Emma Ringelding (links in bovenstaande plaatje) aan kop, om daarna ingehaald te worden door Ellen van de Sande. De koppositie bleef ze houden tot vandaag en daarom is Ellen van de Sande (in het midden van bovenstaande plaatje) de winnaar van de Headerverkiezing 2010. Gefeliciteerd! Op een mooie derde plaats eindigde Rosanne Dubbeld (rechts in bovenstaand plaatje).

Naast eeuwige roem heeft Ellen een boek-, film- en strippakket gewonnen met o.a. de nieuwe bundel 'Gruwelijk' van Maaike Hartjes.

Lees verder >>

Aukje



about:blank wordt gemaakt door:

Anoushka | @AnoushkaGR
Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Katja | @KatyoNL
Laura | @LauraVL
Menno Nicolai | @mennonicolai
Michiel | @badlog
Mike | @madbello
Remco | @sikkema
Roos | @soyrosa
Rutger | @rutger_
Ton | @zijperspace

About:blank wordt prima gehost door http://www.pivothosting.net
