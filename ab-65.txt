http://www.aboutblank.nl
Een maandelijkse e-zine door webloggers, voor webloggers!

Jaargang 6 - Editie 65 - Maart 2008

Inhoud:

0 - Intro
1 - CAT-a-LOG #01
2 - Vrouwelijke bloggers: de hobby voorbij
3 - Bloggende vrouwen in opkomst, maar onderwerpkeuze is nog vrij traditioneel
4 - Ex-vriendjes
5 - De Nederlandse edublogster
6 - Aimée de Jongh, winnares van de headerverkiezing 2007
7 - Cursus Lijfloggen deel 49
8 - PSYCHOLOGIE EN WEBLOGS / zeekomkommer
9 - Artful Blogging, blog als persoonlijk schetsboek (2)
10 - Onnozelheid mag!
11 - Thao, Goldfrapp, Flyleaf en Lou Rhodes



0 - Intro

Deze maand worden de Dutch Bloggies uitgereikt. Schrijf je in op de website en maak zoals elk jaar kans op leuke prijzen!

Omdat 8 maart Internationale Vrouwendag is, hebben we voor maart het thema 'Vrouwen en Weblogs' gekozen.

In het kader van dit thema hebben we vier (!) gastbijdrages. Ten eerste een speciale Cat-a-Log bijdrage van Luna. En ook nog bijdrages van Bettina Feenstra, BuzzBasics en Jojanneke van den Bosch. Deze maand ook vier bijdrages van FileUnder over vrouwen-cd's.

Alvast tot ziens bij de Dutch Bloggies, maar nu eerst about:blank!

Altijd te bereiken op: post@aboutblank.nl



1 - CAT-a-LOG #01

Wat is een weblog tegenwoordig zonder poezen? Niks! Helemaal niks! Dus het werd de hoogste tijd dat About:Blank ook eens wat aandacht aan katten ging besteden. Vanaf nu interviewt Luna, bekend van maanisch.com en ploesiepoesie.nl iedere maand een weblogger over zijn of haar kat(ten). En de geïnterviewde krijgt ook nog eens een gezellige, door Luna gemaakte, poezencollage toegestuurd per ouderwetse post. Om thuis aan de muur te hangen! Deze maand: Merel van merelroze.com.

Lees verder >>

Een gastbijdrage van Luna!



2 - Vrouwelijke bloggers: de hobby voorbij

Er was een tijd dat het idee heerste dat mannen blogden over zaken, internet en coole tech-gadgets, en vrouwen over baby’s, appeltaart en Fimo-klei. De tijd dat zakelijk bloggen met name het domein was van mannen, ligt gelukkig achter ons. De getallen hierover zijn niet transparant: ik ben berichten met uiteenlopende percentages bloggende vrouwen (variërend van 23 tot 56 procent) tegengekomen tijdens mijn digitale zoektocht naar de Waarheid over de Bloggende Vrouw. Kwantiteit is wat dit aangaat (en wat mij betreft) een betrekkelijk begrip: een enorme Technorati-rank velt niet per definitie een oordeel over de kwaliteit van blogartikelen. Deze bijdrage is dan ook geenszins om mannen tegen vrouwen af te zetten (of vice versa); het is een peiling om te kijken hóe vrouwen bloggen. En of zij typisch vrouwelijke eigenschappen gebruiken in hun blogpraktijken. In zaken, politiek, gezelligheid. Is het Fimo-klei of harde business?

Lees verder >>

Een gastbijdrage van Jojanneke van den Bosch!



3 - Bloggende vrouwen in opkomst, maar onderwerpkeuze is nog vrij traditioneel

De tijd vliegt, het is nog niet zo lang geleden dat ik me als een van de weinige vrouwen bewoog in het mannenwereldje dat internet toen nog was. Inmiddels is dat gelukkig al bijgedraaid en heb ik steeds meer vrouwelijke collega’s en lijken vrouwen bezig met een inhaalrace.

Zo vergaat het ook in de blogwereld. De tijd dat het vooral de mannen waren die een blog bijhielden is voorbij. Wie een beetje surft op het web weet dat de vrouwen een stevige inhaalslag hebben gemaakt en dat is enorm leuk om te zien gebeuren.

Lees verder >>

Een gastbijdrage van Bettina Feenstra!



4 - Ex-vriendjes

Mannen praten over seks, bier en lekkere mokkels. Vrouwen praten over nieuwe schoenen, handtassen en ex-vriendjes. Stereotypering, of stiekem toch een beetje waar? Het leek ons leuk eens te kijken welke sekse online het meest roddelt over de ander. We kijken daarom naar de spiritus van het roddelcircuit; de exen! Exen zijn namelijk gestoord, kut en leuk om foto's van te maken. Zeggen wij niet, dat zegt u. Zouden bloggers ook zo loslippig zijn?

Lees verder >>

Een gastbijdrage van Joery Bruijntjes, www.buzzbasics.com!



5 - De Nederlandse edublogster

Omdat we deze maand aandacht schenken aan de dag van de vrouw op 8 maart doe ik dat ook op het vlak van edubloggen. Mijn vraag hierbij is: "Hebben edublogsters die aandacht wel nodig?". Mijn antwoord hierop is ja en nee. Ja, omdat er meer mannen dan vrouwen edubloggen, dus valt het te hopen dat meer vrouwen in het onderwijs het ook gaan doen. Nee, omdat diegenen die het doen zelf al zorgen voor aandacht door hun hoge niveau van schrijven. Volgens mij is het voor iedereen leuk om eens in het zonnetje gezet te worden, dus in dit artikel aandacht voor de Nederlandse edublogsters die ik in mijn feedreader heb staan.

Lees verder >>

(KR)



6 - Aimée de Jongh, winnares van de headerverkiezing 2007

Wij van about:blank zijn trots op onze headers. De makers van de headers leveren met plezier hun speciaal voor about:blank gefabriceerde product af en wij voelen ons vereerd dat wij die zomaar mogen plaatsen. Aan het eind van het jaar zetten we alle headers op een rijtje voor de headerverkiezing. De 19-jarige Aimée de Jongh won de headerverkiezing van 2007 en kreeg een dinerbon ter waarde van 50 euro toegestuurd. Reden voor ons om te peilen wat haar plannen met de dinerbon zijn.

Lees verder >>

(AU)



7 - Cursus Lijfloggen deel 49

Beken!

‘Ik kijk naar borsten,’ biechte ik tegenover Maaike op aan de bar.
En bij aanvang van de lente kijk ik als ze passeren ook nog even de billen na, had ik er ook nog aan toe kunnen voegen. Maar ik vond één bekentenis ten overstaan van het vrouwelijke geslacht al meer dan genoeg.
Met rode wangetjes hoorde Maaike mij aan, waarbij ik gelukkig al eerder had kunnen constateren dat die kleur door de consumptie van enkele glazen bier kwam. Ook haar bereidwilligheid naar mij te luisteren werd daar waarschijnlijk door veroorzaakt, vermoedde ik. Of haar vergevingsgezindheid eveneens daardoor veroorzaakt werd, weet ik echter niet. Wat mij toch enigszins bevreemdde, want mijn ogen werden keer op keer als magneten naar haar boezem getrokken.

Lees verder >>

(TZ)

8 - PSYCHOLOGIE EN WEBLOGS / zeekomkommer

Begin 2004 begon Anneke Harmsen haar weblog. De site die ze voor haar werk (kunst) bijhield voldeed niet: het trok te weinig bezoekers. Op het internet had ze eerder al enkele weblogs gesignaleerd, en merkte dat ze nieuwsgierig was naar de updates; het webloggen wilde ze daarom eerst eens een maandje proberen. Vier jaar later is zeekomkommer.nl nog steeds een actief weblog, met inmiddels een zeer indrukwekkend archief.

Lees verder >>

(R)

lijn

9 - Artful Blogging, blog als persoonlijk schetsboek (2)

In de zomer van 2007 verscheen het eerste exemplaar van ‘Artful Blogging’, een Amerikaans magazine met een overzicht van visueel inspirerende online blogs. Het exemplaar werd opgemerkt door about:blank omdat de Nederlandse blogster annex scrapster Julia van der Werf in dit prachtige blad haar werk mocht tonen.

Lees verder >>

(AU)

10 - Onnozelheid mag!

Wie een weblog voltypt, heeft behoefte zich te uiten. Het is niet raar te veronderstellen dat je het op prijs stelt gelezen te worden. Hoe meer zielen op je website, hoe meer vreugd. Zo ook geldt dit voor reacties. Doorgaans en zolang het binnen het de perken blijft, worden berichten terug aan de schrijver van een post op prijs gesteld. Je bent weblogger en je wilt je uiten. Gehoord worden en gekend. Maar waar ligt de grens?

Lees verder >>

(RH)

11 - Thao, Goldfrapp, Flyleaf en Lou Rhodes

In het kader van onze thema-editie vier fantastische vrouwen-cd's:

Thao - We Brave Bee Stings and All
Goldfrapp - Seventh Tree
Flyleaf - Flyleaf
Lou Rhodes - Bloom

(FU)

lijn
about:blank wordt gemaakt door:

Aukje - www.aukje.net (AU)
Bakkel - www.bakkel.com (linkdump, MvH)
File Under - www.fileunder.nl (FU)
Frank - www.punkey.com (denktank)
Kaat - www.desalniettemin.com (K)
Kaj - www.kajrietberg.nl (KR)
Michiel - www.badlog.nl (MH)
Peter - www.shapeamp.nl (design)
Reinier - www.altijdfijn.com (RL)
Remco - www.aboutblank.nl (RS)
Robert - www.robtheblob.nl (RH)
Roos - http://www.soyrosa.nl (R)
Ton - www.zijperspace.nl (TZ)

About:blank wordt prima gehost door http://www.pivothosting.net
