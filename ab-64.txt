http://www.aboutblank.nl
Een maandelijkse e-zine door webloggers, voor webloggers!

Jaargang 6 - Editie 64 - Februari 2008

Inhoud:

0 - Intro
1 - Header en Wallpaper
2 - Edubloggers de wereld rond, Schotland
3 - PSYCHOLOGIE EN WEBLOGS / Swan en PTSS
4 - DataPortability - Project in Actie
5 - Bloggersbier
6 - Niets aan de hand op Gentblogt
7 - Cursus Lijfloggen deel 48
8 - Joe Jackson - Rain
9 - Van sporten ga je dood!



0 - Intro

Het alaaf-weekend komt eraan! Met je carnavalspak in de sneeuw, zoals het er nu naar uitziet. Voor die tijd mag u wel eerst stemmen op het MEEST POPULAIRE WEBLOG!

Want naast de juryprijzen geven we met de Dutch Bloggies ook nog een publieksprijs weg aan het meest populaire weblog van Nederland. Ga dus stemmen! Gelukkig hebben we nog meer in deze uitgave. Een geheel nieuwe reeks van artikelen over de psychologische gevolgen van een weblog bijvoorbeeld. Een gastbijdrage van Buzzbasics over BIER en voor wie denkt dat dataportability niet sexy is, hebben we een gastbijdrage van Marjolein Hoekstra.

Proost en alaaf aan about:blank!

Altijd te bereiken op: post@aboutblank.nl



1 - Header en Wallpaper

Deze maand is de header en de wallpaper van Metin Seven, download de wallpaper:

1024x768
1280x1024

De header staat bovenaan deze nieuwsbrief, lees meer over Metin op about:blank.

Lees verder >>

(AU)



2 - Edubloggers de wereld rond, Schotland

Het afreizen naar China heeft veel tijd gekost. Daarom hou ik het deze keer wat dichter bij huis. Zo kan ik met de boot van Hoek van Holland wegvaren. Doordat ik er een korte trip van maak heb ik geen tijd om whisky-destilleerderijen te bezoeken. Dat had ik eigenlijk nog liever gedaan. Maar ja, dat heeft niks met edu-bloggen te maken. Misschien heb je het al geraden. Ik ga naar Schotland. Kom mee en bezoek dit mooie en interessante land.

Lees verder >>

(KR)



3 - PSYCHOLOGIE EN WEBLOGS / Swan en PTSS

Weblogs zijn er in verschillende soorten en maten. Tien verschillende mensen, tien verschillende weblogs. Linklogs, lifelogs, politieke blogs, en zelfs binnen al deze verschillende categorieën is nog onderscheid te maken. Vanwege mijn interesse in de psychologie wil ik ingaan op een wéér speciale subcategorie onder de weblogs. Deze maand een artikel over het weblog van Swan, en haar strijd tegen een Posttraumatische Stressstoornis.

Lees verder >>

(R)



4 - DataPortability - Project in Actie

Aan het begin van dit jaar kreeg het DataPortability Project ongekend, maar vooral ongepland veel aandacht. Robert Scoble beschreef op Twitter hoe zijn Facebook account op non-actief was gezet. De actie van Facebook kwam niet uit de lucht vallen: zich bewust van de mogelijke consequenties had Scoble geprobeerd de gegevens te schrapen van enkele duizenden van zijn Facebook contacten. Saillant detail: in de loop van de dag werd duidelijk dat het script dat Scoble hiervoor gebruikte aan hem ter beschikking was gesteld door Plaxo, een adresboekservice die enkele jaren terug tamelijk controversieel werd genoemd vanwege de manier waarop met de privacy van mensen werden omgegaan, en hoe nieuwe leden werden geworven.

Lees verder >>

(Marjolein Hoekstra, www.cleverclogs.org)



5 - Bloggersbier

Bier wordt het hele jaar gedronken. Of het nu winter, zomer, warm of koud is maakt niet uit. Zit het weer niet mee draaien we de thermostaat op en is het bier te warm dan bied de koelkast uitkomst. Zelf heb ik altijd gedacht dat bier vooral om te drinken is, maar blijkbaar is het ook leuk om over te praten. Nou ja, schrijven in dit geval. Welk merk mag zich bloggersbier noemen?

Lees verder >>

(Joery Bruijntjes, www.buzzbasics.com)



6 - Niets aan de hand op Gentblogt

Amsterdam heeft Amsterdam Centraal. Een weblog dat wordt gevuld door vrijwilligers uit verschillende stadsdelen met berichten over “actuele ontwikkelingen in hun directe omgeving”. Het weblog is in 2003 opgezet door Lodewijk Asscher, inmiddels PVDA-wethouder in Amsterdam. Veel gezeur over lokale problematiek en initiatieven die de gemeente niet had moeten nemen. Of juist wel. Gent heeft Gentblogt. Een weblog “gemaakt door Gentenaars, voor Gentenaars” en opgezet door een groep vrienden in 2005.

Lees verder >>

(RH)



7 - Cursus Lijfloggen deel 48

Zuip!

Hoewel mijn ouders me altijd hebben voorgehouden dat schelden geen pijn zou doen, heb ik me ondanks die wijze lessen altijd een verkeerd zelfbeeld voorgehouden. Het was nogal makkelijk om op me te schelden; ik had dankzij mijn vader mijn achternaam niet mee. Beter was het geweest Zegers van mijn moeder te erven, maar in de Nederlandse maatschappij schijnt het toch de gewoonte te zijn, zo was het in ieder geval in de tijd dat men mijn bestaan bij de gemeente ging registreren, dat de vader de naamgever wordt.
Het is een soort compensatiegedrag van de man, heb ik me wel eens laten vertellen, voor het feit dat hij minder contact heeft gehad met het kind tot aan de geboorte, en ook nog ver daarna. Er wordt ook wel gezegd dat baby’s daarom in eerste instantie enige gelijkenis met de vader vertonen. Zodat Papa zich, ondanks het totaal gemis aan zwangerschap en de uiterst geringe hoeveelheid voeding die hij kan geven middels de borst, toch nog enigszins verbonden kan voelen met het kind.
Goed, daarom heet ik dus Zijp en noemden ze me Lijp.

Lees verder >>

(TZ)

8 - Joe Jackson - Rain

De griep doolt nog steeds rond in ons thuis. Hij slaat alleen wel consequent Mevrouw Storm over. Ik houd structureel lichte verhoging en een algeheel lamlendig gevoel. De kinderen zijn net jojo's qua temperatuur. Junior zit al drie dagen dik in het rode en daarvoor was de Jongedame aan de beurt. En dus ben ik niet alleen thuis, maar met Junior. Het fijne aan thuis zijn met Junior is dat je met hem tegenwoordig echt samen muziek kunt luisteren. Zo hebben we vanmiddag samen op de bank gelegen en samen naar Rain, de nieuwe cd van Joe Jackson, liggen luisteren. Die vindt 'ie mooi namelijk toen ik deze draaide. En ik vind 'em ook mooi, al dubde ik wel wat langer dan voorheen of ik dat écht vond. Misschien komt het wel doordat ik het oudere werk van Joe Jackson redelijk tot goed ken, maar sinds Volume 4 uit 2003 nog maar zelden toe kwam aan het draaien van zijn oudere werk.

Lees verder >>

(FU)

9 - Van sporten ga je dood!

Binnen een kwartier kun je bij web-log.nl een weblog beginnen, zonder verdere verplichtingen. Dat maakt het starten van een blog heel toegankelijk. Bij web-log staan inmiddels ruim 300.000 weblogs geregistreerd. Bij lulu.com kun je binnen een maand een boek publiceren, gerekend vanaf het moment dat je je manuscript uploadt tot het moment dat de boeken thuisbezorgd worden. Op eigen kosten, zonder verdere verplichtingen. In vijf jaar tijd zijn 98.000 titels verschenen. Jeroen Otten, zelf weblogger, publiceerde op deze manier 'Van sporten ga je dood!'.

Lees verder >>

(RH)


about:blank wordt gemaakt door:

Aukje - www.aukje.net (AU)
Bakkel - www.bakkel.com (linkdump, MvH)
David - www.davidrietveld.nl (DR)
File Under - www.fileunder.nl (FU)
Frank - www.punkey.com (denktank)
Kaat - www.desalniettemin.com (K)
Kaj - www.kajrietberg.nl (KR)
Michiel - www.badlog.nl (MH)
Peter - www.shapeamp.nl (design)
Reinier - www.altijdfijn.com (RL)
Remco - www.aboutblank.nl (RS)
Robert - www.robtheblob.nl (RH)
Roos - http://www.soyrosa.nl (R)
Ton - www.zijperspace.nl (TZ)

About:blank wordt prima gehost door http://www.pivothosting.net
