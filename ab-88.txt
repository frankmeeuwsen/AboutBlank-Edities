http://www.aboutblank.nl
Een maandelijkse e-zine door webloggers, voor webloggers!

Jaargang 8 - Editie 88 - Maart 2010

Inhoud:

00 - Intro
01 - Header en wallpaper #88
02 - WWWW afl 15
03 - Mogen gedetineerden bloggen
04 - Vrijheid in de Blogosphere
05 - Chicklit columns in de 'Hopeloze prinses'
06 - Interview met Neneh
07 - Zinzy's espresso-time
08 - Column: Vrijheid
09 - The Besnard Lakes - Are the Roaring Night
10 - Thao - Know Better Learn Faste

0 - Intro

We doen het niet vaak, of eigenlijk moeten we zeggen dat we het behalve twee jaar geleden, toen we het over 'vrouwen' hadden, nog nooit eerder hebben gedaan, maar deze maandeditie hebben we in het teken van een thema gezet.

Vrijheid welteverstaan.

In de loop der jaren komt steeds duidelijker naar voren dat bloggers afhankelijk zijn van vrijheid. Vrijheid om te denken, vrijheid om te publiceren, vrijheid om te zeggen wat men wil. En, hoe tegenstrijdig, vrijheid ook om anderen op het eigen weblog de mond te snoeren.

We hebben een kleine poging willen wagen om op diverse manieren aandacht aan deze vrijheden van bloggers te besteden. We laten daarom Neneh aan het woord, die al jaren aan actief is binnen Amnesty, we zijn gaan kijken of onze eigen gevangenen de vrijheid hebben te bloggen, we gunnen Arnoud de mogelijkheid om zich in een column te buiten te gaan aan zijn vrijheid, we graven een beetje in onze eigen vrijheidsbeperkingen mbt het vullen van een weblog, we geven Zinzy de vrijheid wat te publiceren en concluderen met de vaststelling dat weirde weblogs altijd vrij zijn.

Gedurende de maand willen we in de linkdump extra aandacht besteden aan bloggers die in de diverse landen sterk beperkt worden in hun bewegingsvrijheid. Mocht men zijn bedenkingen hierbij of aanvullingen hierop hebben, we gunnen het de bezoekers van about:blank de vrijheid om volop te reageren.

Altijd te bereiken op: post@aboutblank.nl

Lees verder >>

Ton



1 - Header en wallpaper #88



Kiki werd door het thema vrijheid geïnspireerd en maakte de header en wallpaper:

1024x768px
1280x1024px
1440x900px

Kiki is geboren in 1983 en altijd een creatief mens geweest. Vroeger zeiden mensen tegen haar: 'Van niets maak jij iets', een zin die haar op het lijf is geschreven.

Ze heeft drie jaar gestudeerd aan het Cibap als Grafisch ontwerper en is nu bezig met de opleiding Grafisch ontwerpen/DTP. In het dagelijks leven is ze Visual Merchandiser bij de H&M, wat betekent dat ze verantwoordelijk is voor de winkelinrichting & etalages.

In haar vrije tijd is ze graag bezig met het schrijven van logjes en ontwerpt ze plaatjes die ze op Keekandboo.com publiceert. Verder houdt ze van muziek, concerten, films, boeken lezen, mokkataart en ook van Kip... En later als ze groot is wil ze toerist worden!

Lees verder >>

Aukje



2 - WWWW óf: De Wondere Wereld van Weirde Weblogs, afl 15

Hoe snij je het onderwerp 'Vrijheid' aan binnen een rubriek dat doorgaans handelt over mensen die zich de vrijheid altijd al permitteren over de meest belachelijke onderwerpen te publiceren en een volledig blog er mee vol te plempen? Zij leggen zichzelf geen beperkingen op behalve dan hun hyperfocus op dat éne onderwerp waar zij zich aan gewijd hebben. Als er een categorie bloggers is dat vrijheid hoog in het vaandel hebben staan, dan zou het die van de weirde webloggers wel eens kunnen zijn. Dus zullen we onze focus op het thema enigszins moeten verleggen en deze maand aandacht besteden aan hoe men vrijheidsbeperking op een eigenzinnige manier in beeld brengt binnen de wereld van bizarre blogs.

Lees verder >>

Ton



3 - Mogen Nederlandse gedetineerden bloggen?

Met het thema vrijheid kun je allerlei kanten op. Wat de redactie meteen te binnen schoot was het feit dat in landen waar de vrijheid van meningsuiting niet als een groot goed wordt gezien, bloggers in de gevangenis worden gesmeten. In Marokko bijvoorbeeld http://www.ramonstoppelenburg.nl/2010/01/in-marokko-is-bloggen-riskant.html

Dat riep ook de vraag op welke vrijheden Nederlandse gedetineerden eigenlijk hebben op het gebied van internet. Vast niet veel, maar wellicht zijn er nuances. Uit eigen ervaring als gevangenisverpleegkundige weet ik dat mensen met de strafmaat ISD een bepaald traject ingaan dat langzaam maar zeker steeds meer vrijheden afgeeft. Hoe zit het met de rest van de Nederlandse ‘brommers?’ Zou iemand die levenslang opgesloten blijft wel in een bepaalde mate van internet gebruik mogen maken, of is hij daar de rest van zijn of haar leven van afgesloten?

Gelukkig hebben we in twitterland Jeroen Dallinga van @1ehulpjuridisch, die een uitgebreid antwoord had op deze vragen.

Waarschuwing! Deze blogpost bevat volgens het ministerie van justitie inlegale url's naar buitenlandse casino sites.

Lees verder >>

Esther



4 - Vrijheid in de Blogosphere

In hoeverre zijn wij als 'webloggers' vrij in ons doen en laten? Want webloggers mogen graag schrijven over alles wat los en vast zit. Of spelen we toch wel enigszins een beperkte edoch empathieke rol ten aanzien van de omwereld? Welke overwegingen spelen in je achterhoofd terwijl je schrijft? Hier hebben we als redactie allemaal onze gedachten over laten gaan, hetgeen leidde tot onderstaande stukjes.

Het aardige van een eigen weblog is dat je daarop kan schrijven wat je wilt. Het kan natuurlijk voorkomen dat iemand het niet met je eens is en dat in een reactie laat weten. Het is zelfs niet ondenkbaar dat je via het reactieding geconfronteerd wordt met onheus taalgebruik. Maar als het al te gek wordt kun je zo’n reactie nog altijd wissen. Tot je op zekere dag merkt dat ook mensen uit je directe omgeving je blog lezen. Echte mensen, die je op straat of in de supermarkt tegen kunt komen en die dan zomaar tegen je gaan praten over iets wat je kort daarvoor hebt geschreven. Dat was nooit de bedoeling. Een weblog is voor het internet en niet voor moeilijke gesprekken op straat. Dan kun je net zo goed op een zeepkist gaan staan en je meninkjes verkondigen aan wie het maar horen wil. Als je dan ziet dat iedereen zonder een spoor van belangstelling doorloopt, terwijl jij de longen uit je lijf staat te betogen, is dat confronterender dan geringe bezoekersaantallen. Zo is een buurtgenoot die zo dicht bij je staat dat hij je makkelijk op je neus zou kunnen slaan confronterender dan een onaangename, maar virtuele reactie. En daarom laat ik me sindsdien geheel vrijwillig beperken in mijn vrijheid van meningsuiting. Over de buren niets dan goeds, dat is mijn devies.

Lees verder >>

(redactie)



5 - Chicklit columns in de "Hopeloze Prinses"

De "Hopeloze Prinses" is het tweede boek van weblogster en schrijfster Chinouk Thijssen. Het is een verzameling gebundelde columns. De stukjes behelzen dagelijkse ervaringen die vaak doorspekt zijn met humor en de nodige zelfspot. Hieruit blijkt al gauw dat het geschreven is door een shopaholic en een chronische single.

De schrijfstijl is lekker luchtig. Met deze aard simpele onderwerpen als deze zou je zomaar een weblog kunnen vullen, hetgeen de lezer zeker zal aanspreken. Zo worden o.a. behandeld een soortement van beestjesfobie, de paranoïa voor enge films of de geëikte droom tot beroemdheid uit te groeien. Zoals het een prinses betaamt.

Lees verder >>

Irene



6 - Interview met Neneh

Neneh blogt al tien jaar en zet zich nog langer in voor Amnesty. Dat doet ze met groot enthousiasme en dat enthousiasme is ook duidelijk te horen in de manier waarop ze daar over praat.

Lees verder >>

Menno



7 - Zinzy's espresso-time

Oké, dus. Hoi! Ja, even voordat ik begin: het spijt me echt HEEL erg dat ik je nog niet geschreven had, maar het kan ook niet altijd hier, weet je wel? Ik zit hier nu ongeveer een half jaar, denk ik (er zijn niet echt goede klokken of kalenders hier, dus ik weet niet in welke maand we zitten of welke dag het is). Ik zit samen met Rutko23, Berbru17 en Madbel4 op een zaaltje. We hebben twee stapelbedden en ik slaap onderop. Rutko 23 boven.

Lees verder >>

Zinzy



8 - Column: Vrijheid

Deze maand is het thema van about:blank: 'Vrijheid'. Het moment is echter niet zo handig gekozen. Want na een week verkiezingsretoriek door de Partij voor de Vrijheid is dit begrip bij mij totaal geherdefinieerd. Vrijheid is tegenwoordig het verbieden van hoofddoeken en het standrechtelijk toepassen van knieschoten door straatcommando's. Vrijheid is voor de PVV wat democratie is voor de president van Wit-Rusland.

Lees verder >>

Arnoud



9 - The Besnard Lakes - Are the Roaring Night

De wereld in mijn hoofd is niet groot: het is alsof ik gevangen zit. Af en toe glipt er wel een woord of zin naar binnen, maar de betekenis wordt opgeslokt door de massa. Ik ben namelijk snipverkouden. Ik ben fysiek aanwezig, maar daarmee is alles zo ongeveer wel gezegd. Dit past wel bij Are The Roaring Night, het derde album, van de Canadese The Besnard Lakes.

Lees verder >>

Coen



10 - Thao - Know Better Learn Faster

Het effect van tegenspoed in de liefde wil bij een singer-songwriter nog wel eens resulteren in een sombere, ingetogen plaat. Dat is niet de manier waarop Thao Nguyen haar recente liefdesbreuk verwerkt. In de teksten laat Thao horen dat de wrok ten opzichte van haar ex behoorlijk diep zit, maar het gros van de liedjes op haar nieuwe plaat Know Better Learn Faster is zelfs venijnig up-tempo en een stuk ruwer dan op haar vorige plaat We Brave Bee Stings And All.

Lees verder >>

Coen



about:blank wordt gemaakt door:

Arnoud de Jong | @verbaljam
Aukje | @faukje
Bakkel | @bakkel
Esther | @EstherDo
Coen | @fileunder
Irene | @schrijfjunkie
Menno Nicolai | @mennonicolai
Michiel | @badlog
Mike | @madbello
Remco | @sikkema
Roos | @soyrosa
Rutger | @rutger_
Theo
Ton | @zijperspace

About:blank wordt prima gehost door http://www.pivothosting.net
