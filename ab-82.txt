

http://www.aboutblank.nl/
Een maandelijkse e-zine door webloggers, voor webloggers!

Jaargang 7 - Editie 82 - September 2009

Inhoud:

00 - Intro
01 - Header en wallpaper #82
02 - Ivo Victoria beschrijft zijn minder succesvolle alter-ego
03 - Logpraat september
04 - Blog-art maakt programma bekend
05 - Interview met Mark Schalekamp: ‘Good en social marketing’
06 - WWWW óf: De Wondere Wereld van Weirde Weblogs, afl 11
07 - De jury van de Dutch Bloggies 2009
08 - Geen vrees voor BREIN
09 - Kijkje in de Keuken: PivotX en Two Kings

0 - Intro

We zijn niet op 1 september verschenen. Dat zal de regelmatige bezoeker van about:blank niet ontgaan zijn. En om eerlijk te zijn: we zijn ook niet meer van plan om per se op de eerste van de nieuwe maand te gaan verschijnen met onze maandelijkse editie. Het is nl niet meer bol te werken. De redactie is de zogenaamde pyjama-fase ontgroeid, er moet gewerkt worden om onze razendsnelle internetverbinding te kunnen betalen en daarnaast moet er ook menig kind met enige regelmaat gevoed worden, waardoor zij straks gezond en wel het weblogstokje van ons kunnen overnemen. We zullen in ieder geval ons best doen om het weblogfenomeen zeker tot die tijd voort te laten betstaan.
Om die redenen verschijnen we voortaan op de eerste (!) zondag van de maand. Dan hebben we de tijd om de boel rustig op te maken.
Mocht men niet afhankelijk willen zijn van onze maandelijkse mailing, dan bestaat er natuurlijk ook nog altijd RSS om van onze postings op de hoogte te blijven. Let echter op: we hebben vorige maand door de verbouwing van de site, een nieuwe RSS-feed. Tijd om die dus aan te passen in je feedreader.
Meer nieuws, we kunnen het als mediapartner van de Dutch Bloggies niet vaak genoeg benadrukken: de Dutch Bloggies zijn begonnen. Het publiek mag drie weken lang nomineren. Daarna gaat de jury aan de gang.
En wij wilden maar wat graag de eersten zijn die de jury van 2009 aan het publiek konden voorstellen. De organisatie heeft erg zijn best gedaan om een gevarieerd, maar vooral deskundige jury samen te stellen. In about:blank ziet u ze alle tien.
Nog veel meer natuurlijk kan men vinden in deze editie: een blogfestivalprogramma, een interview, maandelijkse header & wallpaper, recensie, besprekingen, total weirdness plus Bob en Peter. Het paste er allemaal nog maar net in.

Altijd te bereiken op: post@aboutblank.nl

Lees verder >>

Ton



1 - Header en wallpaper #82



Deze maand staan de header en wallpaper geheel in het teken van de Dutch Bloggies. De nominatieronde is van start gegaan, wat betekent dat je de komende twee weken weblogs kunt aandragen.
De header is vakkundig geknipt en geplakt door ons eigen redactielid Mike, oftewel Madbello. Download hier de wallpaper:

1024x768px
1280x1024px
1440x900px

Lees verder >>

Aukje



2 - Ivo Victoria beschrijft zijn minder succesvolle alter-ego

Gister op de jaarmarkt in Edegem en vandaag tijdens Manuscripta in Amsterdam presenteerde blogger Ivo Victoria zijn debuutroman met de opmerkelijke titel: Hoe ik nimmer de ronde van Frankrijk voor min-twaalf-jarigen won (en dat het me spijt).

Dat is een hele mond vol, maar dekt precies de lading van het verhaal. Het geeft aan dat er een leugen in het spel is, dat iemand de waarheid heeft verdraaid om zich beter voor te doen dan hij is. Het is waar het hele boek om draait; een fantasierijk jongetje dat niet kan leven met de gedachte 'gewoon' te zijn. Hij probeert van alles uit, op de lagere school bijgestaan door zijn beste vriend Dries, die in hem gelooft en alles van hem slikt. Dus ook dat hij de ronde van Frankrijk voor min-twaalf-jarigen won.

Lees verder >>

Aukje



3 - Logpraat september

Er zijn nogal wat blogs die zelden of nooit worden bijgewerkt, maar die toch blijven staan omdat het nou eenmaal niks kost. Ik ben daarom ook altijd net iets nieuwsgieriger naar blogs met een eigen domeinnaam, want de schrijver of schrijfster heeft er tenminste een jaarlijkse bijdrage voor over om bereikbaar te blijven voor ons, de lezers, voor wie toch iedere blogger/ster het doet. Dat neem ik tenminste aan, want waarom zou je allerlei woorden achter elkaar tikken als toch niemand het leest. Maar als je woorden gelezen worden bestaat de kans dat de lezer er geen fluit aan vindt en dat dan ook nog eens wereldkundig maakt, hetzij in een reactie op je blog, hetzij in een stukje op een andere plek op het internet. En dan ook nog eens met een linkje, zodat de lezers van de kritiek zelf kunnen kijken wat ze er van vinden. Zo houden we elkaar in ieder geval van de straat.

Lees verder >>

Menno



4 - Blog-art maakt programma bekend

Op zondag 6 september 2009 tijdens het UITfestival in Den Haag zal Blog-Art tussen 14.00 en 15.00 uur in Theater aan het Spui een interview geven en het programma voor 9 oktober bekend maken. Ook zal dan de kaartverkoop starten. About:blank laat de initiatiefnemers Karin Ramaker en Marco Raaphorst ook hier aan het woord:
'Het borrelde al een hele tijd, maar nu is het dan zover, het programma voor Blog-Art is bekend! Een programma met veelzijdigheid, zoals in de blogwereld hetzelfde gebeurt; met veel creativiteit laten bloggers zien op 9 oktober 2009 in Theater aan het Spui in Den Haag wat zij in huis hebben. De mix van professioneel en 'amateur' vervaagt en creativiteit, interactiviteit en vermaak staat bovenaan.'

Lees verder >>

Aukje



5 - Interview met Mark Schalekamp: ‘Good en social marketing’

Mark Schalekamp richtte in 1999 het bureau Robin Good op. Robin Good is een bureau dat in opdracht van bedrijven marketingactiviteiten organiseert met betekenis voor merk en maatschappij. Ook wel ‘good marketing’ genoemd. Hij wilde met dat bedrijf de wereld mooier maken. Daarnaast had hij een visie dat het voor bedrijven steeds belangrijker zou worden zich in te zetten voor de maatschappij.
Zijn missie was geslaagd. Het bureau werd een succes, maar in 2007 hield Mark het zelf voor gezien en stapte eruit. Om iets heel anders te gaan doen. Na eerst een jaar niets te hebben gedaan, begon Mark aan een van zijn jeugddromen. Het schrijven van een roman die in de boekwinkel zou gaan liggen en waarmee hij ooit een Pullitzerprijs in de wacht gaat slepen. Om zijn boek onder de aandacht te brengen en lezers te trekken, begon hij ook nog een weblog. Want Mark doet niet alleen aan good marketing, maar ook aan social marketing.

Lees verder >>

Kaat



6 - WWWW óf: De Wondere Wereld van Weirde Weblogs, afl 11

Laten we met een oud-Hollandsche spreuk beginnen: 'Eten en drinken zijn geen ambacht.'
Maar onderwerpen om over te bloggen zijn beiden zeker. Alles wat je in je mond kan steken eigenlijk wel. En dan hebben we het niet over de gedistingeerde foodblogs die wel even bij het nieuwste restaurant langs gaan om daar een bloggiaans oordeel over te vellen. Slechts een enkeling is vervolgens op de hoogte, maar alle zoekmachines weten het voortaan.

Lees verder >>

Ton



7 - De jury van de Dutch Bloggies 2009

De Dutch Bloggies zijn van start gegaan. Iedereen, jong en oud, blogger of niet-blogger, regelmatige bezoeker of incidenteel passerende surfer, ondersteunende reageur of belangstellend familielid, mag zijn eigen favoriete blogs voordragen die volgens hem in aanmerking komen voor de jaarlijkse weblogprijzen van Nederlandstalige bodem. In 17 categorieën zijn er nominaties nodig.
Het publiek mag daarna beslissen wat het meest populaire weblog en wat het beste microblog is, maar de blogs in 16 van die categorieën gaan vervolgens door een jury worden beoordeeld op kwaliteit, enthousiasme, originaliteit, deskundigheid, enz...
Maar daar heb je dus wel een op zijn beurt deskundige jury voor nodig. De organisatie van de DB 09 denkt geslaagd te zijn in het samenstellen van zo'n team van juryleden. En about:blank heeft de eer dit team als eerste aan het publiek voor te mogen stellen.

Lees verder >>

Ton



8 - Geen vrees voor BREIN

Stichting BREIN won laatst 2 rechtszaken. Eentje tegen The Pirate Bay en een andere tegen Mininova. Filesharing is het nieuwe kwaad volgens BREIN. En dat moet bestreden worden.
Geen rechter zegt overigens dat er auteursrechten geschonden zijn door deze twee websites. Waarom? Omdat de gebruikers de ware aanbieders zijn van de content, niet de websites.
Veel van BREIN hebben we niet te vrezen. BREIN denkt namelijk alleen in oude methodes en technieken.

Lees verder >>

Marco Raaphorst



8 - Kijkje in de Keuken: PivotX en Two Kings

In de serie 'Kijkje in de Keuken' gaan we deze maand terug naar onze eigen basis. Sinds het begin van ons weblog/e-zine maken wij namelijk al erg dankbaar gebruik van PivotX, voorheen Pivot. Met de komst van onze nieuwe layout vorige maand leek het ons wel leuk de heren van Two Kings (Bob en Peter voor intimi) te benaderen en ons een kijkje in de ontwikkelingskeuken te gunnen. En zo waar, ze hadden nog een gaatje in hun agenda, waarvoor dank heren.

Lees verder >>

Peter van Grieken



about:blank wordt gemaakt door:

Angela | @angelicavenues
Arnoud de Jong | @verbaljam
Aukje | @faukje
Bakkel | @bakkel
File Under | @fileunder
Kaat | @kaatster
Kaj | @kajrietberg
Les Canards | @lescanards
Lorenz | @tweepuntnul
Menno Nicolai | @mennonicolai
Michiel | @badlog
Mike | @madbello
Robert | @robtheblob
Roos | @soyrosa
Rutger | @rutger_
Ton | @zijperspace

About:blank wordt prima gehost door http://www.pivothosting.net
