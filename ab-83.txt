

http://www.aboutblank.nl
Een maandelijkse e-zine door webloggers, voor webloggers!

Jaargang 7 - Editie 83 - Okotber 2009

Inhoud:

00 - Intro
01 - Header en wallpaper #83
02 - Column: Webloggers moeten zich juridisch beter indekken
03 - Romantische tweestrijd in Aangeraakt
04 - Blog-art: Online verschuift naar offline
05 - Schrijf mee met Bloghelden!
06 - Dagboek van een blogger deel 4
07 - Logpraat oktober
08 - Geschiedenisles van Pascal Theunissen
09 - Daniel Norgren - Outskirt
10 - The Asteroids Galaxy Tour - Fruit

0 - Intro

Een Nederlands kolonie in New York, het onderwerp van een boek waar Aukje een recensie over schrijft. Het klinkt als het perfecte onderwerp voor een maand als de maand oktober. Buiten begint het te waaien, blaadjes beginnen van de bomen te vallen, en boeken lonken weer om gelezen te worden. Boeken worden zelfs 'geschreven' gedurende deze tijd van het jaar: een boek met het onderwerp 'Bloghelden' verdient het om extra aandacht te krijgen deze maand. En wat te denken van het debuut van Emma Fasol?

Gelukkig voor Nederland Weblogland is oktober ook de maand waarin meer gelezen kan worden dan boeken. De zomer is definitief over, en bloggers ontwaken uit hun zomerslaap: er wordt weer geblogd. Zo geeft ook Theo toe in zijn dagboek: "Nu is die zomer voorbij en heb ik mijn virtuele leventje weer opgepakt." En omdat er weer meer geblogd wordt zijn wij uiteraard blij met Menno: dankzij zijn logpraat weten wij bloggers weer waar we wel en waar we niet moeten lezen, zodat we in het bos de mooiste bomen kunnen blijven zien.

Last but not least: onze vaste columnist Arnoud de Jong geeft juridisch advies aan ons bloggers. Een spannend verhaal over Amsterdam, bloggers en oplichters. Als dat geen voer is voor een bestsellende roman...

Afijn, alles bij elkaar is het een mooie editie van About:blank deze maand. En op deze eerste zondag van oktober begint u uw maand uiteraard met het leesvoer dat ik hierboven heb proberen samen te vatten. Geniet ervan. Voor u het weet is het weer zomer, en slapen wij bloggers onze winteractiviteiten uit.

Altijd te bereiken op: post@aboutblank.nl

Lees verder >>

Roos



1 - Header en wallpaper #83



De header en wallpaper van deze maand zijn gemaakt door Hallie Lama. Download hier de wallpaper:

1024x768px
1280x1024px
1440x900px

Lees verder >>

Aukje



2 - Column: Webloggers moeten zich juridisch beter indekken

Nederland gaat er nadrukkelijk prat op een rechtsstaat te zijn. In werkelijkheid valt op die claim het nodige af te dingen. In mijn optiek is in een rechtsstaat het recht voor elke burger zonder beletselen in gelijke mate toegankelijk. In Nederland is dat niet zo. In de praktijk is het recht het best toegankelijk voor de partijen met het meeste geld. Om voor gratis of gedeeltelijk gesubsidieerde rechtsbijstand in aanmerking te komen moet je ongeveer op bijstandsniveau verkeren. Vooral de middeninkomens zijn daardoor de pineut.

Lees verder >>

Arnoud de Jong



3 - Romantische tweestrijd in Aangeraakt

Het debuut van Emma Fasol: "Aangeraakt" beschrijft de reis van een volwassen getrouwde vrouw, de hoofdpersoon Ezra, die als door een donderslag wordt gegrepen door een allesoverheersende verliefdheid. Ze raakt hierdoor niet alleen in tweestrijd en vervult daarmee niet alleen haar verlangens in een bijna-existentiële midlifecrisis maar daarmee ook haar stoutste dromen. Althans, voor een poosje dan.

Lees verder >>

Angela



4 - Blog-art: Online verschuift naar offline

Wie heeft de kop in de Volkskrant niet gelezen? De media aandacht is enorm! Blog-Art staat in the picture!

Vrijdag 9 oktober 2009 is het zover. Om 15.00 openen Karin Ramaker en Marco Raaphorst de deuren van Theater aan het Spui in Den Haag. Rond 16.00 zal de Wethouder Rabin Baldewsingh een openingswoordje doen. Ervoor en zeker erna de boel losbarsten.

Lees verder >>

Aukje



5 - Schrijf mee met Bloghelden!

In het voorjaar van 2010 verschijnt het boek Bloghelden, een overzicht van de eerste weblogjaren in Nederland. Aan de hand van interviews en oude artikelen en websites probeer ik een beeld te geven van de start van weblogs in Nederland en hoe deze in de eerste jaren zijn gegroeid. Wat begon als een kleine club enthousiaste internetgebruikers die allerlei nieuwe mogelijkheden probeerde, is onderhand uitgegroeid tot gemeengoed in Nederland. Elke Nederlander met een Hyves profiel heeft standaard een weblog, kranten maken vol gebruik van blogs als informatiebron en men roept al jaren dat de blog dood is, hét bewijs dat het mainstream is. Tijd voor een overzicht!

Lees verder >>

Frank Meeuwsen



6 - Dagboek van een blogger deel 4

De voorbije zomer zorgde ervoor dat ik nauwelijks te bewegen was om achter het toetsenbord van mijn pc plaats te nemen. Van een altijd actieve blogger werd ik ineens een buitenmens. Nu is die zomer voorbij en heb ik mijn virtuele leventje weer opgepakt. Toch komt er van het schrijven niet veel terecht. Ik word vrijwel volledig in beslag genomen door andere zaken.

Lees verder >>

Theo



7 - Logpraat oktober

Hoeveel Nederlandstalige weblogs er zijn weet niemand. Een paar jaar geleden was 600.000 een redelijke schatting, maar daar zaten ook alle blogs in die na een week zelfs niet eens meer door hun schepper werden bezocht, laat staan dat ze werden aangevuld.

De laatste maanden getroost ik mij regelmatig inspanningen weblogs te ontdekken die ik interessant genoeg vind om er iets over te schrijven. Dat valt me niet gemakkelijk, waarbij ik onmiddellijk aanteken dat ook mijn eigen weblog niet voldoet aan de criteria die ik daarbij hanteer. Het weblog van je broer, je favoriete oom of een achterbuurman is eigenlijk altijd leuk om te lezen, omdat je betrokkene kent. Soms word je zelf genoemd, of je ziet foto’s waarop je familieleden of andere bekenden kunt ontdekken. Leuk en gezellig, maar dat zijn niet bij uitstek de blogs die ik in je aandacht wil aanbevelen.

Lees verder >>

Menno Nicolai



8 - Geschiedenisles van Pascal Theunissen

Voor velen is New York hun favoriete vakantiebestemming. Wie er is geweest, is meestal lyrisch over de stad. Dat geldt ook voor Pascal Theunissen, journalist en blogger. In 2004 zette hij voor het eerst voet op New Yorkse grond en was verkocht. Toen hij enkele jaren later de kans kreeg om vanwege zijn werk een aantal jaar in de Big City te gaan wonen, hoefde hij geen moment na te denken en verhuisde naar Brooklyn.
Eenmaal gesetteld was hij nieuwsgierig naar de Nederlandse historie. Ons volk heeft veel betekend voor de stad, maar de sporen zijn niet altijd even duidelijk aanwezig en een gids is er niet. Pascal besloot daarom zelf een boek te schrijven. In het jaar waarin de betrekkingen tussen New York en Amsterdam worden gevierd, publiceert hij zijn boek ‘Van Kees tot Yankees in New York’.

Lees verder >>

Aukje



9 - Daniel Norgren - Outskirt

De naam Daniel Norgren suggereert al dik de afkomst van deze nieuwe artiest. Dat moet wel een Skandinees zijn zeg je? Juist ja. Maar bij zijn naam houdt het 'karakteristieke' Scandinavische deze keer ook gelijk op. Van Norgren krijg je allesbehalve feeërieke muziek voorgeschoteld. Een beetje ingewijde was al overrompeld door zijn eerste album Kerosene Dreams, wij hadden er een attente Nederlandse platentoko voor nodig om wakker geschud te worden door de geweldige tweede plaat van deze Zweed: Outskirt. Norgren klinkt alsof Tom Waits al jaren een in de uitgestrekte Zweedse wouden verdwenen broertje heeft gehad dat opgepikt is door twee blues- en jazzliefhebbende Zweedse ouders die hem dat met paplepel en al in zijn mik gedouwd hebben. D'r is dus geen reet Scandinavisch aan Norgren, zelfs de teksten doen heel erg Amerikaans aan. Toch schijnt hij het daar goed te doen. Da's ook weer niet zo heel verbazingwekkend gezien de kwaliteit van de liedjes op Outskirt, die is namelijk bijzonder hoog.

Lees verder >>

Coen



10 - The Asteroids Galaxy Tour - Fruit

Reggae uit IJsland, hardrock uit Zwitserland, stoner uit Nederland of soul uit Denemarken, alles kan tegenwoordig. Bij The Asteroids Galaxy Tour gaat het om soul uit Denemarken, al maken ze geen pure soul. Het schijnt dat de band al bij een van hun eerste optredens in het voorprogramma van Amy Winehouse stond en er ook al muziek (“Around The Bend”) van ze gebruikt werd in een reclame voor zo'n moderne digitale walkman. Ook waren er al singles en ep's, maar een album was er nog niet. Gelukkig is daar met Fruit verandering in gekomen. Het zestal maakt dus soul in de ruime zin des woords.

Lees verder >>

Coen



about:blank wordt gemaakt door:

Angela | @angelicavenues
Arnoud de Jong | @verbaljam
Aukje | @faukje
Bakkel | @bakkel
File Under | @fileunder
Kaat | @kaatster
Kaj | @kajrietberg
Les Canards | @lescanards
Lorenz | @tweepuntnul
Menno Nicolai | @mennonicolai
Michiel | @badlog
Mike | @madbello
Robert | @robtheblob
Roos | @soyrosa
Rutger | @rutger_
Ton | @zijperspace

About:blank wordt prima gehost door http://www.pivothosting.net
