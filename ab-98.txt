http://www.aboutblank.nl
Een maandelijkse e-zine door webloggers, voor webloggers!

Jaargang 9 - Editie 98 - Februari 2011

Inhoud:

00 - Intro
01 - Header en wallpaper #98
02 - Stem op de mooiste header van 2010!
03 - Dutch Bloggies toespraak Frank Meeuwsen: Herinneringen aan bloggen
04 - Column: De kontkuipreflex
05 - Recensie: "Geloof me maar"
06 - Blogspiratie
07 - Irene's blogreviews (deel 5)
08 - Amplifier - The Octopus
09 - ...And You Will Know Us By The Trail Of Dead - Tao Of The Dead

0 - Intro



De Dutch Bloggies liggen achter ons. We denken dat dat wel het belangrijkste nieuws binnen de Blogosphere is van de afgelopen maand. Na 10 jaar zijn de verkiezingen voor de beste blogs van Nederlandstalige bodem opgehouden te bestaan.
De organisatie van de Dutch Bloggies leek het daarom zinnig om tijdens die laatste avond te kijken hoe het verleden en hoe de toekomst van bloggen in Nederland er uit zou zien. Vandaar dat respectievelijk Frank Meeuwsen en Rutger de Quay gevraagd werden hun visie daar op te geven. Ons leek het verstandig die teksten ook te publiceren. Om daarnaast een anonieme columnist commentaar te laten geven de verkiezing van de 'Blogger van het Decennium'.
Bij gebrek aan verkiezingen besloten we dus maar de verkiezing voor de beste header van afgelopen jaar uit te schrijven.
Maar verder gelukkig ook nog gewoon een boekrecensie, een blogbespreking en een blogger die smeekt om inspiratie. Dat laatste zal straks wel een eeuwig probleem blijken. Want blogs will stay forever, met of zonder DB...
Altijd te bereiken op: post@aboutblank.nl



Lees verder >>

Ton



1 - Header en wallpaper #98



Deze maand is de header gemaakt door ons eigenste Roos, oftewel: Rosanne Dubbeld. Download hier de wallpaper:
1280x1024px
1680x1050px



Lees verder >>

Aukje



2 - Stem op de mooiste header van 2010!

Daar is 'ie weer, de headerverkiezing van about:blank!

We hebben alle headers van 2010 voor je op een rijtje gezet op de speciale headerverkiezingspagina. Welke header is jouw favoriet? Laat je stem hier achter. In de volgende editie van about:blank zullen we de winnaar bekend maken.
De prijs? Eeuwige roem!

Lees verder >>

Aukje



3 - Dutch Bloggies toespraak Frank Meeuwsen: Herinneringen aan bloggen

Denkend aan bloggen
zie ik een brede rivier van artikelen
traag langs oneindig
veel schermen gaan
Rijk bedachte
digitale hersenspinsels
wachtend op een publiek
aan de andere kant

Wat zou Marsman hebben geblogd als hij de kans zou hebben gehad? Omdat ik het gore lef heb gehad de eerste jaren van de Nederlandse weblogwereld op papier te zetten, wist de organisatie mij zover te krijgen er iets op het podium over te roepen.

Lees verder >>

Frank



4 - Column: De kontkruipreflex

Ik zei nog: doe het niet.
Maar de jury van de Dutch Bloggies heeft in haar (eigen)wijsheid besloten om tóch een 'blogger van het decennium' aan te wijzen.
Dat werd Dominique Weesie, de oprichter van GeenStijl.
Omdat het blog zo 'invloedrijk' is geweest voor de blogwereld in Nederland.
Invloedrijk was het absoluut.
Maar dan in negatieve zin.
Het imago van het bloggen in Nederland is door deze blogger van het decennium voorgoed verpest.

Lees verder >>

Anoniem



5 - Recensie: "Geloof me maar"

Chicklitauteur @GillianKingNL heeft haar zwangerschap goed benut om haar droom tot leven te brengen door een boek te schrijven. Het boek kwam direct binnen op de longlist van de schrijfwedstrijd van chicklit.nl. Daarnaast schrijft Gillian haar eigen blog en is ze vaste columniste voor whoopsiedaisy.nl.

We kennen het allemaal wel; die beroemde eerste liefde die je nooit loslaat. Bij uitstek een goed onderwerp om een boek mee te vullen. Vooral als het de onzekerheden betreft van een jonge twintiger - June - die haar grote liefde opnieuw tegenkomt en weer als een blok voor hem - Julius - valt.

Lees verder >>

Irene



6 - Blogspiratie

Je wordt gevraagd om een dagboek van een blogger bij te houden. "Geen probleem", is je antwoord. Als je toch al minimaal 5 blogposts per week produceert, kan die ene per maand er ook nog wel bij. Totdat je blogspiratie op is...

Lees verder >>

Laura



7 - Irene's blogreviews (deel 5)

En dan eindelijk weer eens een recensie over een mannelijke mede-blogger: berendquest.nl die mij vooral opviel door de profielen die hij schetst van mede-tweeps. Waarvan hij vermoedt dat het gekke, bijzondere, brutale, kunstige, stekende, muitende, schokkende, uitdagende en hilarische tweeps zijn, die hem uitermate nieuwsgierig maken. Als schrijver houdt hij er beslist een eigenzinnige mening op na die hem ook in zijn tweets onnavolgelijk maken. Af en toe een tikje onsmakelijk, maar altijd rechtvaardig in zijn doen en laten en al met al interessant leesvoer.

Lees verder >>

Irene



8 - Amplifier - The Octopus

Sel Balamir is niet zo’n zanger zoals je ze tegenwoordig vooral op de tv ziet. Van die deerniswekkende interessantdoende babbelkousen. Sel is een muzikant tot op het bot, die eigenlijk alleen maar vol wil gaan naar wat hij voor ogen heeft. Dat dat niet resulteert in met grote graagte praten over zijn muziek, dat ondervond André een paar jaar terug aan den lijve. Het resulteerde in een pijnlijk gesprek. Amplifier weigert ook nog langer compromissen te sluiten met platenmaatschappijen. Hun nieuwe cd The Octopus is daardoor alleen maar via hun eigen website te koop. Jammer, want wat mij betreft lag-ie op elke must-buy stapeltje in de platenzaken. Een jaar of vier sleutelden Balamir en zijn twee bandmaten aan deze dubbel-cd die dik twee uur klokt. Ik heb daardoor de afgelopen weken mooi flink wat tijd opgebrand.

Lees verder >>

Coen



9 - ...And You Will Know Us By The Trail Of Dead - Tao Of The Dead

Referentiekader: 2001. Mijn eerste Lowlands. En de eerste band was gelijk energiek en loeihard in een snikhete Charlie. Piep in de oren en diep onder de indruk van deze mannen uit Austin, Texas. Het was in de periode van het album Madonna, en het heerlijke Source Tags & Codes. Volgens velen ook het beste album van ...And You Will Know Us By The Trail Of Dead. In 2007 zag ik ze nog keer in Doornroosje, maar ik miste daar wat van die rauwe energie. Dat was zo rond So Divided in hun wat lomere periode. The Century Of Self heb ik zelfs gemist. Achteraf onterecht, want het was een prima plaat. Bij vlagen heerlijk bombastisch. Tao Of The Dead, het zevende album, is voor mij een herontdekking van de Trail of Dead.

Lees verder >>

Coen



about:blank wordt gemaakt door:

Anoushka | @AnoushkaGR
Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Katja | @KatyoNL
Laura | @LauraVL
Menno Nicolai | @mennonicolai
Michiel | @badlog
Mike | @madbello
Remco | @sikkema
Roos | @soyrosa
Rutger | @rutger_
Ton | @zijperspace

About:blank wordt prima gehost door http://www.pivothosting.net
