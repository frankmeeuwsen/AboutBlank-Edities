http://www.aboutblank.nl
Een maandelijkse e-zine door webloggers, voor webloggers!

Jaargang 6 - Editie 61 - november 2007

Inhoud:

0 - Intro
1 - Header en Wallpaper
2 - Edu-bloggers de wereld rond: De Verenigde Staten
3 - China blokkeert geen RSS-feeds (behalve Feedburner)
4 - Rita vs. Rutte
5 - West
6 - Bureaucratie in de nieuwe media
7 - Cursus Lijfloggen deel 45: Twitter
8 - Love can’t change what’s wrong in the world, but it´s a start
9 - Het gezicht van de marketing- en communicatieblogosphere
10 - Van publicatie naar conversatie; ga het gesprek aan
11 - Interview met het NietLief-Collectief
12 - Sarah Bettens - Shine



0 - Intro

Afgelopen maand heb ik moeten krabben en ik heb de verwarming al aan gehad!

De winter komt eraan, en men zegt dat het een gure wordt. Dat is goed nieuws, hoog tijd voor een elfstedentocht namelijk.

De wintermaanden betekenen voor ons maar één ding: de Dutch Bloggies! Houdt de site in de gaten, het feest gaat binnenkort weer van start.

Er is nog meer feest, want we hebben twee nieuwe aanwinsten bij about:blank. Ten eerste Kaj Rietberg, jullie kennen hem van de vorige editie van about:blank en hij gaat meer vertellen over weblogs in het onderwijs. Robert is de tweede aanwinst, onze nieuwe weblog recenseur.

Verder deze maand drie interessante gastbijdrages van Fons Tuinstra, Ernst-Jan Plauth en Erwin Blom. Blokkeert China nu wel of niet? Wie zijn de mensen achter de marketingblogs? En wat is de invloed van nieuwe media op communicatie? Je leest het allemaal in de gastbijdragen. En dan heb ik nog niet eens over de bijdrage van BuzzBasics over Rita vs. Rutte!

Geniet van de kou, maar geniet eerst van about:blank!

Altijd te bereiken op: post@aboutblank.nl



1 - Header en Wallpaper

Deze maand is de header en de wallpaper van Linda van Bruggen, download de wallpaper:

1024x768 : Blauw | Rood | Wit
1280x1024 : Blauw | Rood | Wit

De header staat bovenaan deze nieuwsbrief, lees meer over Linda op about:blank.

Lees verder >>

(AU)



2 - Edu-bloggers de wereld rond: De Verenigde Staten

'Edu-bloggers de wereld rond' is het begin van een trektocht langs
verschillende landen in de wereld. Bij het bezoeken van deze landen wil
ik jullie meenemen naar de edu-bloggers. Edu-bloggers zijn mensen die
werkzaam zijn in het onderwijs en een weblog hebben óver het onderwijs.
Bij mijn rondreis zal ik voornamelijk ingaan op edu-bloggers die
schrijven over het gebruik van weblogs in het onderwijs. Het eerste
land dat ik aan ga doen is Amerika.

Lees verder >>

(KR)



3 - China blokkeert geen RSS-feeds (behalve Feedburner)

Een gastbijdrage van Fons Tuinstra.

Naar aanleiding van ons artikel over de RSS-blokkades door China hebben we Fons Tuinstra benaderd om een gastbijdrage te leveren aan de editie van deze maand over zijn ervaringen op dit gebied. Fons is directeur Marketing & Speaker Relations van Chinabiz Speakers Ltd, en blogt o.a. op China Herald. We kunnen dus wel stellen dat de man een ervaringsdeskundige is.

Lees verder >>

(Fons Tuinstra, www.chinaherald.nl)



4 - Rita vs. Rutte

Vorige maand keken we hoe het naar voren komen van Fortis als overnamepartner van de ABN Amro van invloed is geweest op het sentiment rond het merk Fortis. In deze BuzzBasics column kijken we hoe het met de online aandacht rond Rita Verdonk is gesteld. Als uitgangspunt zetten we de aandacht voor Mark Rutte af tegen die voor Rita Verdonk. Kijkt u mee?

Lees verder >>

(Joery Bruijntjes, www.buzzbasics.com)



5 - West

Wie het boek 'De Hondenkoning' van weblogger van het eerste uur Walter van den Berg heeft gelezen, weet hoe beklemmend en deprimerend Walter kan schrijven. De sfeer legt hij vast in eenvoudige, bijna kinderlijke zinnen, die je het boek in een zucht en een scheet laten uitlezen. Vrolijk voel je je daarna niet, tenminste, ik niet. Ik keek dan ook op tegen het lezen van zijn nieuwe boek, ‘West’, dat in september uitkwam. Zeker toen ik merkte dat ‘West’ gaat over personages die in ‘De Hondenkoning’ voorkomen.

Lees verder >>

(AU)



6 - Bureaucratie in de nieuwe media

Het lijkt net zo logisch als Sneeuwwitje die zeven dwergen wakker kust. Bureaucratie in nieuwe media. Helaas zijn de voorbeelden gemakkelijk aan te dragen. Een internetabonnement dat je echt niet per mail kunt opzeggen, bijvoorbeeld. Maar dat is allemaal nog te verklaren. "We hebben een handtekening nodig."

Lees verder >>

(MvH)



7 - Cursus Lijfloggen deel 45: Twitter

Twitter!

Het doet me op een of andere manier aan de geschiedenisles denken, waar ik in de bank naast Tamara zat. De docent had zijn ogen vooral op de klas voor hem gericht. Wij zaten heel braaf aan de tafel zo dicht mogelijk bij hem, aan zijn rechterflank, bijna op zijn schoot. Daardoor zag hij niet wat ons bezighield. Wij waren schijnbaar druk bezig aantekeningen te maken van wat hij zo allemaal verkondigde. Onze pennen verlieten onze handen niet. Daaronder verschenen op losse vellen papier lange epistels in ijverig en vlot geschreven krabbels.

Lees verder >>

(TZ)

8 - Love can’t change what’s wrong in the world, but it´s a start

The Girl in the Café, op het eerste gezicht een doodnormaal Engelstalig weblog over een Nederlands meisje van 41 dat verhuisde van Denemarken naar Londen. Flickr, twitter, jaiku, tag cloud, last.fm, niets aan de hand. Wie scrollt op de voorpagina leest berichten over IKEA-meubels, gedoe met de belastingdienst en recensies van theaterstukken. Ziet foto’s van Londen in de herfst of leest over haar pogingen om zelf scripts te schrijven en films te maken. Dat is aardig en zelfs leuk voor wie het interesseert, maar is op zich nauwelijks een recensie waard. Wie nauwkeuriger leest, ziet ook bijzondere dingen.

Lees verder >>

(RH)

9 - Het gezicht van de marketing- en communicatieblogosphere

Een gastbijdrage van Ernst-Jan Pfauth.

De vernieuwende tv-commercials die wij consumenten voorgeschoteld krijgen, de persoonlijke manieren waarop bedrijven ons proberen te benaderen en de enorme toename van interactiviteit in advertenties: het verrast ons dagelijks. Was een mobiele telefoonprovider vroeger alleen goed voor rekeningen, tegenwoordig organiseren ze feesten en speurtochten door de stad. Dat had bijna niemand kunnen bedenken. Maar er is één groep die deze ontwikkelingen al lang aan had zien komen: de bloggers en lezers van het grote aantal marketing- en communicatieweblogs dat Nederland rijk is. In september gaf Spotlight Effect een gezicht aan deze belangrijke en zeer diverse groep.

Lees verder >>

(Ernst-Jan Pfauth, www.spotlighteffect.nl)

10 - Van publicatie naar conversatie; ga het gesprek aan

Een gastbijdrage van Erwin Blom.

Ik heb mijn diploma van de School voor de Journalistiek op zak. Ik ben gediplomeerd journalist en opgeleid in de tijd ver voor internet. In de tijd van schaarste en eenrichtingsverkeer. Dankzij internet ligt die tijd gelukkig ver achter ons. Openheid, communicatie en kennisdeling zijn nu begrippen die centraal staan. Althans, die wat mij betreft centraal moeten staan, omdat ze kunnen zorgen voor betere verhalen en programma’s en voor een sterkere band tussen maker en publiek. In dit verhaal een aantal veranderingen die nieuwe media (waaronder weblogs) bij de journalistiek teweegbrengen, maar eigenlijk zijn ze van toepassing op elke beroepsgroep, bedrijfstak of organisatie die met publiek contact heeft. Eigenlijk gaat dit verhaal over de invloed van nieuwe media op communicatie.

Lees verder >>

(Erwin Blom, www.erwinblom.nl)

11 - Interview met het NietLief-Collectief

Laat ik beginnen met toegeven dat het natuurlijk hartstikke makkelijk is om mijn eigen collectief te interviewen. Toch vond ik het tijd worden om dat eens te doen. Alleen al omdat het een bewonderenswaardige prestatie is om een vrouwencollectief al bijna een jaar in stand te houden.
Aan het woord dus het NietLief-Collectief.
Het NietLief-Collectief is een collectief van vijf vrouwen die elk een eigen site hebben, maar het leuk vonden om hun krachten te bundelen. Het collectief is: vijf vrouwen, vijf levens, vijf meningen, vijf stijlen, vijf keer niet lief, vijf keer wel lief.

Lees verder >>

(K)


12 - Sarah Bettens - Shine

Ooit schreef ik de woorden: "soms hou ik echt van Sarah Bettens" en dat bleef zo, zelfs bij hun laatste, redelijk softe K's Choice plaat. Toen ze solo ging zou het helemaal om 'haar stem' gaan, de hele productie draaide om die stem. Ik dacht ik nog, dat kan niet mis gaan. Toch mislukte het, ik hield niet meer van Sarah, de nummers waren te gepolijst, de rauwe randjes waren eraf. Gelukkig vond ze dat zelf ook, dit hoorde ik haar zomaar zeggen in het interview dat ik laatst voor File Under met haar deed.

Lees verder >>

(FU)


about:blank wordt gemaakt door:

Aukje - www.aukje.net (AU)
Bakkel - www.bakkel.com (linkdump, MvH)
David - www.davidrietveld.nl (DR)
File Under - www.fileunder.nl (FU)
Frank - www.punkey.com (denktank)
Kaat - www.desalniettemin.com (K)
Kaj - www.kajrietberg.nl (KR)
Michiel - www.badlog.nl (MH)
Peter - www.shapeamp.nl (design)
Reinier - www.altijdfijn.com (RL)
Remco - www.aboutblank.nl (RS)
Robert - www.robtheblob.nl (RH)
Ton - www.zijperspace.nl (TZ)

About:blank wordt prima gehost door http://www.pivothosting.net
