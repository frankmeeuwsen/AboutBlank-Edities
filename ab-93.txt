http://www.aboutblank.nl
Een maandelijkse e-zine door webloggers, voor webloggers!

Jaargang 8 - Editie 93 - September 2010

Inhoud:

00 - Intro
01 - Header en wallpaper #93
02 - Een boek over webloggen: Bloghelden.
03 - WWWW óf: De Wondere Wereld van Weirde Weblogs, afl 20
04 - Flopperietjes van een bijzondere hond
05 - Interview met Walter van den Berg
06 - Het blogfototoestel
07 - Een autobiografie in rock-tempo
08 - Online kruimels
09 - DOE MEE: WEBSCHRIJFWEDSTRIJD

0 - Intro

Verleden, heden en toekomst. Dat is waar ik aan dacht toen ik bekeek welke artikelen er deze maand op about:blank zouden verschijnen.

Allereerst hebben we daar Bloghelden, waarvan de boekpresentatie eerder dit jaar plaatsvond. Een zeer hedendaagse blogger, onze eigen Rutger, vertelt over zijn indruk van dit prachtige boek, en hoe hij tegen al die meetings uit het verleden aankijkt, en hoe hij nu, mede dankzij het boek, een beetje begint te snappen hoe het allemaal in elkaar zit.

Iemand anders die met het nu bezig is, is Arnoud: want hoe ga je als blogger om met je camera, waarom gebruiken we nog een spiegelreflex als er ook steeds vaker de veel handzamere en minder omslachtige bridge-camera's op de markt worden gebracht?

Dan is daar Menno, die blogger-van-het-eerste-uur Walter de oren van het lijft vraagt, en uiteindelijk zelfs tips over het uitbrengen van een boek weet te ontfutselen: misschien iets voor jou, voor nu, voor over een paar jaar?

Duidelijk iemand die al héél ver in de toekomst zit is blogger Ton, die besluit ons alvast te trakteren op een Weird Weblog over de kerstman. In september. Ton: september!

En dan is daar nog Aukje, die mij het genoegen deed weer even aan die reis van een paar maanden geleden te mogen denken door me te vragen of ze een foto van me als Header & Wallpaper mocht gebruiken. Argentinië, Buenos Aires, zon, zee, bergen, tropisch regenwoud... Zucht. Ik zie al op tegen de winter.

Mijn advies: geniet van de maand september, nu het nog kan, droom even weg boven je eigen vakantiefoto's, en laat die kerstman vooral nog even op de stoep staan!

Altijd te bereiken op: post@aboutblank.nl

Lees verder >>

Roos



1 - Header en wallpaper #93



Redactielid Rosanne reisde tijdens de donkere wintermaanden door kleurrijk Zuid-Amerika en schoot daar het ene mooie plaatje na de ander. Eén daarvan móesten we wel als header en wallpaper gebruiken. Het gebeurt tenslotte niet elke dag dat je de tekst about:blank op een muurtje tegenkomt. Download hier de wallpaper::

1024x768px
1280x1024px
1440x900px

Klik hier voor meer van dit moois.

Lees verder >>

Aukje



2 - Een boek over webloggen: Bloghelden.

Toen de ondergetekende een jaar of drie geleden begon met het schrijven van stukjes over zijn eigen leven op een webpagina, reageerde ik vaak op andere weblogs. En gezien ik vaak ook de archieven van deze weblogs las, viel het me op dat er stukjes geschreven waren toen ik nog de leeftijd van negen jaar had en dat ze vaak in een andere stijl waren geschreven dan de recentere stukjes – veel liever, veel meer met linkjes naar anderen, en er werd vaak geschreven over meetings met anderen. Dat vond ik raar – in de blogwereld waar ik in rondhuppelde had ik nog zelden een meeting meegemaakt en daar vonden ze met regelmaat plaats.

Lees verder >>

Rutger



3 - WWWW óf: De Wondere Wereld van Weirde Weblogs, afl 20

In de loop der jaren komt een mens er geleidelijk aan achter dat een vermeende held niet geheel voldoet aan de zeer hoog gestelde normen. Er blijkt sprake te zijn geweest van idealiserende overwaardering, men had oogkleppen die mindere karaktereigenschappen verduisterden of verkregen informatie over de vermeende held bleek niet geheel te kloppen.

Zo bleek vader niet de waarheid in pacht te hebben, de suikeroom was niet rijk, het buurmeisje bleek lesbisch en opa een rokkenjager die zijn handen niet thuis kon laten. Om maar even een paar voorbeelden te noemen uit het leven van de redactieleden hier ten burele. Onder dat gesternte wordt een Weirde Weblogger geboren. Gedreven door zijn frustratie over het niet voldoen aan zijn dromen begint dit soort mens een weblog dat het verafgode object tot zijn ware proporties terug moet brengen.

Lees verder >>

Ton



4 - Flopperietjes van een bijzondere hond

Hoewel algemeen bekend is dat de gemiddelde blogger van katten houdt, is Dorine Snel van D's Days een echte hondenliefhebber. Haar blog bestaat sinds 2002 en kenmerkt zich door korte positieve stukjes waar haar hond Floppy regelmatig een hoofdrol in speelt.

Helaas moest haar publiek eerder dit jaar lezen hoe Floppy de strijd tegen ouderdom verloor: op 18-jarige leeftijd heeft Dorine hem in laten slapen.

Na veel twijfels of ze wel door moest gaan met haar blog, haar grootste inspiratiebron was immers weggevallen, heeft Dorine besloten al haar stukjes over Floppy te bundelen. Flopperietjes van een bijzondere hond heet het boek.

Lees verder >>

Aukje



5 - Interview met Walter van den Berg

Walter van den Berg begon 10 jaar geleden met webloggen en zijn stukjes zijn nog steeds (zij het wat minder dagelijks dan iedere dag) te lezen op www.vandenb.com. In 2004 debuteerde hij met het boek “De hondenkoning”, in 2007 volgde “West.” Meer over deze boeken is te vinden op www.waltervandenberg.nl.

Heel wat bloggers willen niets liever dan een boek schrijven dat ook daadwerkelijk wordt uitgegeven. Walter legt aan het einde van het vraaggesprek uit wat daarvoor het allerbelangrijkste is, dus blijf vooral kijken.

Lees verder >>

Menno



6 - Het blogfototoestel

Een vaak terugkerende gedachte bij bloggers is: waar zal ik het vandaag eens over hebben? Welnu, vandaag wilde ik het met u hebben over mijn fototoestel.

Niet om even lekker te pochen met mijn professionele Canon EOS 1Ds Mark III, want die heb ik niet. Dat zou mijn lieve echtgenote nooit goedvinden. Zo werkt dat nu eenmaal bij veel vrouwen. Al het geld dat niet wordt besteed aan eerste levensbehoeften als eten, kleding, schoenen, een iPod, de kapper, kleurverstevigers, dag- en nachtcrèmes, gezichtsmaskers en andere ondoorgrondelijke smeerseltjes, is weggegooid geld. En daar geef je hebben ze natuurlijk gelijk in. Dat houdt de relatie wel zo prettig.

Dus dat u niet denkt dat ik vreselijk onder de plak zit.

Maar ik dwaal af, waar zou ik het vandaag ook weer over hebben? Zie je, nu was ik het bijna kwijt.

Goed, mijn fototoestel dus.

Lees verder >>

Arnoud



7 - Een autobiografie in rock-tempo

De titel observerend weet men eigenlijk direct welk een schrijfstijl men voorgeschoteld krijgt in dit boekje. Snel, boeiend en louter tot doel te inspireren. Vertelt over het verdienen van blogmiljoenen als je maar weet wie aan te spreken en waar te zijn. Noemt de meest belangwekkende blogs. En tussen neus en lippen ook nog leert hoe je online het best je dromen waarmaakt. Netwerkend, onderwijl genietend van de zgn. American dream 2.0. We bespreken hier natuurlijk het boek Sex, blogs, rock-'n-roll van Ernst-Jan Pfauth, juist ja, de Dutchproblogger.

Gedurende zijn studie slaat Ernst-Jan Pfauth aan het bloggen en begint een van zijn eerste blogposten met een op zijn mobiel vastgelegde ruzie tussen Jan Peter Balkenende en Paul Witteman. Het wordt landelijk nieuws. En dat is de wervelende start van zijn blogcarrière.

Lees verder >>

Irene



8 - Online kruimels

'Ik heb jullie allemaal gegoogled'. Hij kijkt ons over zijn brilletje aan terwijl hij de woorden even laat hangen in de kamer. 'Jij doet aan hardlopen', zegt hij tegen een collega. Die knikt. 'Jij hebt bij Novib gewerkt', zegt hij tegen een andere collega. Die knikt ook. 'En jij...', hij kijkt mij aan. 'Bent zo dom geweest om een ingezonden brief naar de Volkskrant te sturen.'

Verontwaardigd hap ik naar lucht. 'Nou. En?', pers ik er boos uit. 'Nu zul je in Google dus altijd te vinden zijn als het dikke meisje dat schreef over het...', hij kijkt even in zijn notitieblokje, 'het dikkertjedapvirus.' Woest kijk ik hem aan, zoekend naar een passende verdediging en vooral de manier waarop ik 'm in zijn kruis zal schoppen.

Lees verder >>

Mariska



9 - DOE MEE: WEBSCHRIJFWEDSTRIJD

De week van 4 tot 12 september is door Schrijven Magazine en Schrijven Online uitgeroepen tot de week van het schrijven. In het kader hiervan willen wij van about(:)blank jullie als lezer uitnodigen om deze week mee te doen aan onze webschrijfwedstrijd.

We verwachten van de meedingende schrijvers iets van eigen gading en creatie, zoals bijv.: een verhaal, gedicht, essay, blogstukje, toneelstuk, scenario en/of thriller. Je bent vrij in je onderwerpkeuze en ook de lengte mag je zelf bepalen. Zolang het maar geen boek is, want dan verwijzen we je beslist door naar een uitgever. Leef je dus helemaal uit!

Het winnende schrijfstuk zal in het kader van eeuwige roem met onze eerstvolgende editie op 3 oktober a.s. worden gepubliceerd als gastcolumn.

We wensen een iedere meeschrijvende collega heel veel succes en oh ja, de stukjes kunnen uiterlijk 12 september worden gezonden aan: post@aboutblank.nl.

Lees verder >>

Irene



about:blank wordt gemaakt door:

Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Katja | @katyo
Menno Nicolai | @mennonicolai
Michiel | @badlog
Mike | @madbello
Remco | @sikkema
Roos | @soyrosa
Rutger | @rutger_
Ton | @zijperspace

About:blank wordt prima gehost door http://www.pivothosting.net
