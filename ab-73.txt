http://www.aboutblank.nl
Een maandelijkse e-zine door webloggers, voor webloggers!

Jaargang 6 - Editie 73 - December 2008

Inhoud:

0 - Intro
1 - Header en Wallpaper #73
2 - Cartoon
3 - Klunen met Kluun
4 - Metareporter.nl, een weblog opgezet door studenten Nieuwe Media
5 - WWWW óf: De Wondere Wereld van Weirde Weblogs, afl 2
6 - De nieuwe Merel Roze
7 - Dutch Bloggies 2009
8 - Interview met Soes; een modern kerstverhaaltje
9 - Witte Koord
10 - Leer ons kennen: Kaat!
11 - The Killers - Day & Age
12 - Machinefabriek & Jan Kleefstra - Piiptsjilling
13 - Tegennatuur: de oplosbaarheid van onoplosbare problemen
14 - Linkdump Revisited
15 - Noodkreet



0 - Intro

De bloggers die dankzij hun activiteiten ervoor hebben gezorgd dat deze editie van about:blank dermate propvol zit dat het intro de omvang van een heus artikel zou krijgen als we er ook nog bij zouden vertellen wat hun bijdrage in deze is geweest? Arnoud de Jong, Remco Sikkema, Aukje, Edial Dekker, Kluun, Kaat, Helie Schmetz, Roos, Ernst-Jan Pfauth, Frank, Kaj Rietberg, Merel Roze, Michel van Eeten, het Mama-bloggersteam, Hugo, Peter van Grieken, Storm, Karin Ramaker, Soes, Frank Meeuwsen, Rosanne Boas, Sandra, Roswitha Kamps en Madbello (ze wensen u overigens allen alvast het allerbeste voor het komende jaar). En nou moet ik bij deze opsomming gaan oppassen dat ook deze intro niet te uitgebreid wordt, dus sla ik maar één naam over en moedig de bezoeker vervolgens aan vooral de gehele editie te lezen om er zodoende achter te komen hoe al die mensen betrokken zijn geraakt bij a:b. Weet u overigens dat het helemaal niet zoveel moeite kost om een volgende keer er zelf ook tussen te staan?

Altijd te bereiken op: post@aboutblank.nl


1 - Header en Wallpaper #73

De header en wallpaper van deze maand zijn gemaakt door Lois van Baarle. Download hier de wallpaper:

1024x768
1280x1024
1440x900

Lois van Baarle is 23 jaar en studeert animatie aan de Hogeschool van de Kunsten Utrecht. Ze heeft zo'n beetje overal ter wereld gewoond, dankzij de baan van haar vader bij de buitenlandse diensten op de Nederlandse Ambassade. Van jongs af aan heeft ze een passie gehad voor tekenen.

Lees verder >>

(AU)

lijn

2 - Cartoon

Lees verder >>

lijn

3 - Klunen met Kluun

Raymond van der Klundert, kortweg Kluun, kan gezien worden als één van de meest succesvolle webloggers van Nederlands. Zijn debuut Komt een vrouw bij de dokter werd een bestseller en vertaald in (tot nu toe) 28 landen. Daarnaast richtte hij Nightwriters op, een literaire stand-up show waarin bekende schrijvers voorlezen uit eigen werk. Kluun heeft overal wel een mening over die hij niet onder stoelen of banken steekt. Zo reageerde hij op een uitspraak van de rechter die bepaalde dat het vrouwelijke opinieblad Opzij geen mannelijke hoofdredacteuren mocht weigeren omdat het 'mannen' waren. Kluun klom daarop meteen in zijn pen en schreef een uitgebreide en met humor en sarcasme doorspekte brief die hij op zijn website plaatste. Hij trok hiermee de aandacht van de media, waarop Opzij hem zelfs als vrouw afbeeldde in een advertentie voor het vrouwenblad.

Lees verder >>

(AU)



4 - Metareporter.nl, een weblog opgezet door studenten Nieuwe Media

Metareporter.nl is een nieuw blog opgezet door de derde-jaars Nieuwe Media Bachelor studenten van de Universiteit van Amsterdam. Studente Rosanne Boas schrijft over de achtergrond van de site, het doel van het blog en hoe de analytische functie van het blog tot stand is gekomen.

Lees verder >>

(KR)



5 - WWWW óf: De Wondere Wereld van Weirde Weblogs, afl 2

Een mens moet gedreven zijn om de top te willen bereiken. En hij moet zich vooral niet op van alles en nog wat richten. Concentreren, op slechts één ding! Bibliothecarissen zullen het nooit halen. Die moeten te weinig weten van te veel. Het is leuk dat ze er zijn, deze omni-specialisten, maar ze dienen slechts om de weg te wijzen. Laat mij dus voor even uw bibliothecaris zijn en u geleiden naar mensen die het summum van weird wél gehaald hebben. En het summum van weird is gewoon weird. Want als je dat doel eenmaal hebt bereikt, maakt de gradatie niet meer uit. Een top is een top is een top. Hoger is er gewoonweg niet.

Lees verder >>

(TZ)



6 - De nieuwe Merel Roze

Helemaal gek werd ik van de teaser van het nieuwe boek van Merel Roze: 'Wat is er vroeger in godsnaam gebeurd?' Vooral het woord godsnaam gaf de teaser extra dramatiek mee en bracht mijn nieuwsgierigheid tot ongekende hoogten. Ook het promotiefilmpje eindigde met deze zin en Aaf Brandt Corstius legde er tijdens de boekpresentatie op vrijdag 31 oktober in café Eik en Linde veel en vaak nadruk op. Er was geen ontkomen meer aan. Wie het antwoord wilde weten, móest het 207 pagina's tellende 'De weekenden waren voor haar' lezen.

Lees verder >>

(AU)



7 - Dutch Bloggies 2009

Het einde van het jaar is in zicht, dat betekent tijd voor de nieuwe Dutch Bloggies! Maar eerst even een klein stukje geschiedenis... In 2003 besloten we dat het wel eens leuk zou zijn om de Dutch Bloggies ook live uit te reiken. Met een paar kratten bier, chips, een beamer en wat klapstoeltjes hadden we in het Haagse Museum voor Communicatie een leuke middag met zo'n 30-40 (redelijk) bekenden uit de weblogwereld. We reikten wat prijsjes uit en gingen al snel op het terras zitten met zijn allen. In de vijf jaar die er op volgden werden de Dutch Bloggies met elke editie groter. We verhuisden van een gangetje in het MusCom naar een grotere zaal en in 2007 reikten we de bokalen uit in het Atrium in Den Haag. Ook de prijzen werden groter. Was het in 2003 nog (onder andere) een t-shirt van Buutvrij, bij de laatste editie werd een reis naar Zuid-Afrika weggegeven. De Dutch Bloggies zijn volwassen geworden. De kinderjaren en de puberteit zijn voorbij en nu is het een mooi en volwaardig evenement.

Lees verder >>

(Frank Meeuwsen)



8 - Interview met Soes; een modern kerstverhaaltje

Het is weer december. De maand van de feestdagen. De maand van kerst en oud & nieuw. Aan het woord is deze keer lifelogster Soes, omdat ik vind dat haar web-log soms net een modern kerstverhaaltje is. Soes heeft namelijk een joods-Iraanse man, heeft een eigen ontwerpstudio, deed een studie (maar is na haar propedeuse gestopt) en heeft ook nog eens vier kinderen, waarvan er twee Ethiopisch zijn en twee Russisch-Nederlands-Turks-joods-Iraans.

Lees verder >>

(K)



9 - Witte Koord

'Op Ruwe Planken' organiseerde in 2007 een neplogwedstrijd. Weblogster Karin Ramaker van Met-k.com stuurde gedichten in onder de noemer Witte Koord. Willem Claassen van 'Op Ruwe Planken': "Witte Koord was één van de inzendingen en één van de favorieten van de jury." Het was voor Karin aanleiding om verder te schrijven en serieuze plannen te maken om Witte Koord in eigen beheer als bundel uit te geven. Ze ging een samenwerkingsverband aan met Mirjam de Graaf (corrector) en Yvonne Vlaar (illustraties) en sinds november 2008 kan ze zich debutante noemen.

Lees verder >>

(AU)



10 - Leer ons kennen: Kaat!

Welke bloggers schrijven eigenlijk mee aan about:blank? Door middel van de serie 'leer ons kennen' probeer ik jullie, de trouwe lezers, ons een beetje te laten leren kennen. Vorige maand maakten we kennis met Aukje, en deze maand: Kaat!

Lees verder >>

(R)



11 - The Killers - Day & Age

Afgelopen oktober was ik op vakantie in Las Vegas en precies één van de dagen dat ik er was, begonnen The Killers met hun wereldtournee. De start van de tournee zou plaatsvinden in de House of Blues in hun hometown Las Vegas. Aangezien ik er toch was, leek het een perfecte gelegenheid voor een interview. Het management en de platenmaatschappij dachten daar anders over, de Nederlandse tak interesseerde het weinig en vanuit de USA hebben we geen enkele reactie mogen ontvangen. Eerlijk gezegd was ik toen wel klaar met The Killers, arrogant zooitje ongeregeld. Maar toen lag ineens hun laatste cd voor me om te recenseren.

Lees verder >>

(FU)



12 - Machinefabriek & Jan Kleefstra - Piiptsjilling

De Friese taal is voor een Limburger (zoals ondergetekende) een niet te volgen, surrealistische reeks van klanken die af en toe een familiaire toets beroert; het klinkt minstens even Scandinavisch als Nederlands. Wellicht is het daarom dat de voorgedragen gedichten van Jan Kleefstra zo goed passen bij de prachtig meanderende ambient van Machinefabriek. Deze laatste doet het hier iets opener en vriendelijker dan we van hem gewend zijn, en eigenlijk staat hem dat heel goed. Van mooi melancholiek via desolate leegheid tot uiteindelijk kille dreiging en weer terug; zo is de machtig mooie compositie opgebouwd.

Lees verder >>

(FU)



13 - Tegennatuur: de oplosbaarheid van onoplosbare problemen

Wie een blik werpt op de publicaties van Michel van Eeten als wetenschapper en universitair hoofddocent op de TU Delft, zal al snel zien dat Michel veel heeft gepubliceerd over het onderwerp water en hoe de natuur zich verhoudt tot verstedelijking en landbouw. Zijn ervaringen heeft hij nu gegoten in een literaire debuutroman: Tegennatuur. Misschien schrikt het af, een wetenschapper die een boek heeft geschreven over het oplossen van natuurproblemen. Maar als je bedenkt dat zijn proefschrift ooit te literair werd bevonden en dat hij sinds jaar en dag een weblog met persoonlijke teksten bijhoudt dat in 2008 werd beloond met een Dutch Bloggie voor Best Geschreven Weblog, is die angst ongegrond. Een wetenschappelijke benadering kent het boek wel. Het verhaal gaat over een jonge Nederlandse wetenschapper die naar Amerika vliegt om samen met een hooggeleerde professor onderzoek te doen naar oplossingen om bedreigde diersoorten te redden. Miljoenen dollars worden gestoken in projecten om het water te verkoelen voor de Chinookzalm zodat deze eitjes kan leggen, om in hi-tec controlecentra de gang van de vissen nauwkeurig te kunnen bestuderen en bedreigde vissoorten te kweken om in de natuur uit te kunnen zetten. Deze natuurbeschermingsprojecten wringen echter met de watervoorziening voor de bevolking en bescherming tégen de natuur, zoals dijkversteviging. Nooit kan met álles rekening worden gehouden. In theorie wel, maar in de praktijk moet altijd een keus worden gemaakt.

Lees verder >>

(AU)



14 - Linkdump Revisited

Het wordt straks weer tijd voor jaarlijstjes. Wat was het mooiste, belangrijkste of leukste van afgelopen jaar? Wij zullen er ook niet aan ontkomen die vraag te gaan stellen. Ongemerkt gebeurt er veel in ons klein kikkerwebloglandje. Zelfs zo veel dat we het hier op about:blank allang niet meer bij kunnen houden. We kunnen door het grote aanbod aan weblogs gewoon niet alles overzien. Gelukkig zijn er zo af en toe webloggers die ons uit zichzelf op de hoogte brengen. Negen van de tien keer is dit voor ons aanleiding om er in de linkdump aandacht aan te besteden.

Lees verder >>

(TZ)



15 - Noodkreet

Er bereikte mij een noodkreet van about:blank. Ze hadden schrijvers nodig. Dat is altijd het probleem met groepsweblogs. Aanvankelijk stromen de enthousiaste medewerkers toe, maar als het op uithoudingsvermogen aankomt vallen de watjes al snel door de mand. Die deden eigenlijk alleen maar mee om wat 'journalistieke ervaring' op hun CV te kunnen zetten.

Lees verder >>

(Arnoud de Jong)



about:blank wordt gemaakt door:

Aukje - www.aukje.net (AU)
Bakkel - www.bakkel.com (linkdump, MvH)
File Under - www.fileunder.nl (FU)
Frank - www.punkey.com (denktank)
Kaat - www.desalniettemin.com (K)
Kaj - www.kajrietberg.nl (KR)
Michiel - www.badlog.nl (MH)
Reinier - www.altijdfijn.com (RL)
Remco - www.aboutblank.nl (RS)
Robert - www.robtheblob.nl (RH)
Roos - www.soyrosa.nl (R)
Ton - www.zijperspace.nl (TZ)

About:blank wordt prima gehost door http://www.pivothosting.net
