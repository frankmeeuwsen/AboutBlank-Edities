http://www.aboutblank.nl
Een maandelijkse e-zine door webloggers, voor webloggers!

Jaargang 9 - Editie 104 - September 2011

Inhoud:

00 - Intro
01 - Header en wallpaper #104
02 - Recensie Fantastische Ontmoetingen van Terrence Weijnschenk
03 - Recensie Twitter jezelf naar een baan door Natasja Oosterloo.
04 - Blogs in de spotlights (5)
05 - Nagelaten werk: de erfenis
06 - Sjorren aan een dood paard
07 - Interview met Caryn 't Hart
08 - Wordfeud: simultaan scrabblen?
09 - Een avontuurlijk en inspirerend verhaal over 3 'gewone' jongens
10 - Jonathan Wilson - Gentle Spirit
11 - Leprous - Bilateral
12 - Social media & vakantie

0 - Intro



Voor u ligt de nieuwe editie van about:blank met niet minder dan 11 artikelen. Daarnaast zal het u niet ontgaan zijn, dat onze Irene de website in een prachtig strak nieuw jasje heeft gegoten.

Wanneer u de artikelen zult gaan lezen, dan zal het u niet ontgaan, dat we stap voor stap onze horizon aan het verbreden zijn. Wij blijven een website voor en door bloggers, maar in de jaren is zowel wat we schrijven als hoe en waarmee dusdanig veranderd, dat wij ook daar aandacht aan zullen gaan besteden.

Zo heeft Selma deze maand het boek van Raymond Spanjar, één van de oprichters van Hyves, besproken, waarin hij een kijkje in de keuken van één van Nederlands grootste community websites geeft. Daarnaast beschrijft Anoushka het boek van Natasja van Otterloo over het vinden van werk door middel van sociale media en laat Laura u delen in haar vakantie-ervaringen.

Wanneer u WordFeud kent, dan zult u waarschijnlijk uzelf herkennen in het artikel dat Maarten eraan besteedt. Natuurlijk mag u ook mij uitdagen via ngEdwin.

En vergeet u vooral niet te kijken en luisteren naar het interessante interview, dat Menno had met Caryn ’t Hart. Irene heeft het nagelaten werk van de te vroeg gestorven blogger/dichter Jeroen Mettes gelezen en maakt u tevens merkzaam op het projectblog 120w, waar u zelf ook aan mee zou kunnen werken.

Arnoud laat tot slot zijn licht schijnen over de perikelen achter de schermen van een groepsblog. Het is waar, ook wij van about:blank zijn altijd op zoek naar niew bloed. Heeft u interesse om een keer een artikel voor about:blank te schrijven, neem dan gerust contact met ons op!

Coen van fileunder voorziet dit alles nog van toepasselijke muziek, waarmee ik u ook deze maand weer veel leesplezier wil wensen.
Altijd te bereiken op: post@aboutblank.nl



Lees verder >>

Edwin



1 - Header en wallpaper #104



De winnares van de headerverkiezing van vorig jaar, Ellen van de Sande, had nóg een mooie header en wallpaper voor about:blank in petto. Download hier de wallpaper:

1024x768px
1280x1024px
1440x900px

Ellen van de Sande werkt al ruim 15 jaar als grafisch ontwerper in de corporate wereld. Daarnaast werkt ze aan kleinschalige autonome projecten; collages, getekende texturen, allerhande boekjes, kaartjes, uitnodigingen etc. Maar vooral blogt ze dagelijks over (grafisch) ontwerpen, (vintage) boeken, (vintage) illustratie, bordspellen en alles wat haar verder inspireert. In de toekomst hoopt ze meer tijd te kunnen investeren in het bedenken en uitwerken van eigen autonome grafische projecten. Op My absent mind zie je de tekeningen die ze maakt in haar vrije tijd: reperterende texturen met inkt op A4 papier. Een aantal hiervan zijn verwerkt in de header.
Je kunt Ellen van de Sande ook volgen op Twitter.?

Lees verder >>

Aukje



2 - Recensie Fantastische Ontmoetingen van Terrence Weijnschenk

Laat ik maar weer meteen met de deur in huis vallen en zeggen dat ik blij ben met de titel van de tweede verhalen bundel van Terrence Weijnschenk, Fantastische Ontmoetingen.

Lees verder >>

Anoushka



3 - Recensie Twitter jezelf naar een baan door Natasja Oosterloo.

Twitter jezelf naar een baan is een ebook geschreven door Natasja Oosterloo, @NatasjaO. Met een korte quote uit het voorwoord blijkt dat Natasja een ervaringsdeskundige is: "Ik zag je tweet mbt werk in de Randstad. Waar kan ik je bereiken? Stuur me anders even een dm.” Met deze tweet op 5 januari 2010 veranderde mijn leven in sneltreinvaart."

Lees verder >>

Anoushka



4 - Blogs in de spotlights (5)

Via Twitter belandde ik op de site 120w.nl en sloeg gelijk aan het lezen. Wat heet, ik kwam er nauwelijks weg. Men kan hier teksten aanleveren van maximaal 120 woorden; conform hun slogan: 'Weg met de breedsprakigheid, 120 woorden zijn echt meer dan genoeg.' Aangezien men de teksten op breed niveau onder de noemer van veel categorieën kan schrijven is het een must voor hen met veel inspiratie.?

Lees verder >>

Irene



5 - Nagelaten werk: de erfenis

Van uitgeverij Wereldbibliotheek ontving ik onlangs de cassette 'Nagelaten werk' van Jeroen Mettes, met daarin twee boeken: 'Weerstandsbeleid' en 'N30+'. Jeroen Mettes had tot 2006 een scherp en kritisch blog Poëzienotities dat al snel het referentiepunt voor poëzielezers en -critici werd. Hij besprak er in alfabetische volgorde dichtwerken. Een logisch gevolg voor iemand die zelf dichter was. Op 21 september 2006 plaatste hij (1978) een lege post op zijn blog en pleegde daarna zelfmoord.

Lees verder >>

Irene



6 - Sjorren aan een dood paard

Het runnen van een groepsweblog is dikwijls geen kleinigheid. Ook bij about:blank meen ik te bespeuren dat het ze af en toe enige moeite kost.

Bij de start van een groepsweblog is iedereen is iedereen dol-enthousiast, het is allemaal geweldig en halleluja. Maar na een tijdje komt de klad erin. Want het vergt toch wel erg veel discipline om op gezette tijden weer een stukje aan te leveren. Vooral als het allemaal gratis moet. Dan zie je de motivatie snel slinken.

Lees verder >>

Arnoud



7 - Interview met Caryn 't Hart

Caryn ’t Hart begon in 2003 met bloggen onder de naam Zomerstorm; haar huidige blog heet Waarachtig, met goed geschreven persoonlijke verhalen en steeds meer foto’s. Daarnaast heeft zij de website Hartwerkend, waar ze schrijft over taal en communicatie. Caryn is op zoek naar een baan “in de communicatie”, dus HRM-managers van Nederland: zie dat je haar krijgt!

Lees verder >>

Menno



8 - Wordfeud: simultaan scrabblen?

De laatste maanden is het in toenemende mate een hype: Wordfeud. Voor wie het niet kent: het ouderwetse spelletje Scrabble, dat je nu kan spelen op je smartphone of tablet (zowel Android / Apple). Het gevolg is dat ineens massaal met elkaar wordt gescrabbled.
Hoewel Scrabble vaker een opleving had, als ik dit oude postje van jnnk mag geloven. Maar iedereen kan z'n oude Scrabble doos wegdoen, of, origineler, een nieuwe functie geven.

Lees verder >>

Maarten



9 - Een avontuurlijk en inspirerend verhaal over 3 ‘gewone’ jongens

Iedereen kent het succes van Hyves. Maar hoe is het ooit begonnen en waarom is Hyves uitgegroeid tot zo’n enorm populaire site? In het boek ‘Van 3 naar 10.000.000 vrienden’ doet een van de drie oprichters, Raymond Spanjar, letterlijk een boekje open over het reilen en zeilen achter de schermen van Nederlands grootste sociale netwerk. Hij deed dit als eerbetoon aan zijn unieke avontuur. Want een avontuur is het zeker.

Lees verder >>

Selma



10 - Jonathan Wilson - Gentle Spirit

Aan het eind van de sixties en in het begin van de zeventiger jaren was Laurel Canyon in Los Angeles de uitvalsbasis voor artiesten als Crosby, Stills & Nash, The Eagles en Joni Mitchell. De 37-jarige Jonathan Wilson bestudeerde deze Laurel Canyon scene voor een bijdrage aan het boek Canyon Of Dreams van Harvey Kubernik. Deze Westcoast invloeden zijn duidelijk terug te horen op Wilsons Gentle Spirit, eigenlijk zijn tweede solo-album. In 2007 kwam Jonathan Wilson met solodebuut Frankie Ray maar deze plaat is nooit officieel uitgebracht. Als producer is Wilson intussen actief geweest voor Dawes en Mai Doi Todd en als muzikant heeft hij bijdragen geleverd aan werk van vele artiesten waaronder Elvis Costello en Erykah Badu. Artiesten als ChrisRobinson van The Black Crowes en Gary Louris van The Jayhawks zijn te horen op Gentle Spirit maar dat is niet echt duidelijk merkbaar. Het is een ingetogen en sfeervolle plaat die de sfeer van de Westcoast en de eerder genoemde Laurel Canyon scene in herinnering roept. De nummers hebben een gemiddelde lengte van zes minuten en in totaal duurt de cd maar liefst 78 minuten en 19 seconden. De dertien nummers zijn weidse luistertripjes met het melodieuze van de Westcoastmuziek en het psychedelische van Pink Floyd, gezongen door de breekbare fluisterstem van Wilson. Ik moet eerlijk bekennen dat ik een aantal malen heb moeten luisteren voordat ik me kon laten meenemen op de luisterervaring die Jonathan Wilson biedt. Het is een cd waar je de tijd voor moet nemen maar wanneer je dat doet ontdek je een bijzonder mooie en voor deze tijd unieke plaat.

Lees verder >>

Coen



11 - Leprous - Bilateral

Het had weinig gescheeld of ik had de vorige cd van Leprous in mijn opruimwoede compleet gemist. Stel dat dat gebeurt was, dan was ik bij het beluisteren van hun nieuwe, derde cd Bilateral compleet overdonderd geweest. En dan vooral door het feit dat een band zo geweldig als deze al aan zijn derde cd toe is en dat ik er nog nooit van gehoord had. Want Bilateral kent qua progmetal-cd zijn gelijke niet tot nu toe dit jaar. Geniaal? Waarom niet! Bilateral is niets minder dan dat. Tenminste als je bij het beluisteren van je progmetal graag verrast wordt door een band die buiten de lijntjes kleurt. En bijvoorbeeld niet terugdeinst om in het dwarse "Thorn" in plaats van een gitaar nukkig koperwerk in te zetten voor een solo. Dat kan met gemak behoorlijk idioot klinken, maar in dit geval past het dus precies. Sowieso klopt eigenlijk alles op Bilateral. De songs (tien tracks vol verrassende insteken zonder freaky moeilijkdoenerij), de totale lengte (uurtje), de invloeden (Opeth, Pain Of Salvation, Tool, maar wel een eigen smoel), maar ook de hoes (van Mars Volta-huistekenaar Jeff Jordan) is puik. Een extra pluim moet uitgedeeld worden aan de gedreadlockte zanger Einar Solberg die nog meer dan op Tall Poppy laat horen een ongekend bereik te hebben en variatie uitstrooit over zijn luisteraars. Hij doet niets onder voor Pain Of Salvations Daniel Gildenlow. Dat is ook wel nodig om de dynamiek en bombast die Leprous je toestopt nog beter vorm te geven.

Lees verder >>

Coen



12 - Social media & vakantie

Heel eerlijk gezegd: ik denk dat het ook wel goed is zonder wifi. Even niet van 10 kanten prikkels, maar genieten van Portugal. Gesprekken voeren als we samen in bed liggen. In plaats van naast elkaar Wordfeud spelen. Soms nog tegen elkaar ook.﻿

Ik sta op met Twitter en ga met Facebook naar bed. Mijn telefoon zit aan mijn hand geplakt. En toch... toch lette ik er bij het boeken van de vakantie niet op of ons appartement wel over wifi beschikte.

Lees verder >>

Laura



about:blank wordt gemaakt door:

Anoushka | @AnoushkaGR
Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @PixelPrinses
Laura | @LauraVL
Menno Nicolai | @mennonicolai
Michiel | @badlog
Mike | @madbello
Roos | @soyrosa
Ton | @zijperspace

About:blank wordt prima gehost door http://www.pivothosting.net
