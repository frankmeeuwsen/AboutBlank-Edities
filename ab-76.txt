http://www.aboutblank.nl
Een maandelijkse e-zine door webloggers, voor webloggers!

Jaargang 7 - Editie 76 - Maart 2009

Inhoud:

00 - Intro
01 - Header en Wallpaper #76
02 - Leer ons kennen: Michiel!
03 - Column: De Grote Weblogs
04 - Lars Horntveth - Kaleidoscopic
05 - DM Stith - Heavy Ghost
06 - Linkdump Revisited
07 - WWWW óf: De Wondere Wereld van Weirde Weblogs, afl 5



0 - Intro

Er gebeurt veel in de Blogosphere.
Misschien moet ik zeggen: Er gebeurt veel in de wereld, dus gebeurt er ook veel in de Blogosphere. En wij hebben het malle idee in ons hoofd genomen dat we dat wel even bij zullen houden. Zullen berichten over wat er allemaal aan de hand is. Hoe het in elkaar zit. Wie wat gedaan heeft of wat hen is overkomen.
Zeg nu zelf, een nobele taak hebben we op ons genomen. Maar een bepaalde mate van zelfoverschatting kan ons niet ontzegd worden. Daarom hebben we meer mensen nodig die een bord voor hun kop willen zetten. Die denken dat ze het verhaal over de Blogosphere wel kunnen vertellen. Die op een bepaalde manier hun visie daarop kwijt willen hier. Die zien wat er aan de hand is. Of anders willen informeren bij anderen wat er onder weblogs gaande is. We hebben Bakkel zover gekregen om terug te keren om daar een bijdrage aan te leveren. Nu jij nog jezelf overwinnen om je bij ons aan te melden daaraan mee te doen.

Altijd te bereiken op: post@aboutblank.nl

Lees verder >>

(TZ)

1 - Header en Wallpaper #76

De header en wallpaper van deze maand zijn gemaakt door Paul Stellingwerf.
Download hier de wallpaper:

1024x768
1280x1024
1440x1900
1920x1200

Paul Stellingwerf (1976) is opgevoed door strips en cartoons. En als hij niet buiten speelde, dan tekende hij. Tijdens zijn pubertijd breidde hij zijn opvoeding uit met horror- en science-fictionfilms en games. Met het kleine beetje zakgeld dat hij kreeg verfijnde hij zijn smaak met strips uit de stripwinkel om de hoek en vormde hiermee ook zijn eigen stijl.

Lees verder >>

(AU)

lijn

2 - Leer ons kennen: Michiel!

Michiel, die in het dagelijks leven met veel plezier samen met Tjarko Carlos Gallupa B.V. bestiert, is al járen actief voor aboutblank.nl. Hoewel de laatste tijd door zijn andere drukke bezigheden wat meer op de achtergrond, zegt hij: 'de frequentie is laag, maar als het moet kunnen jullie me altijd bellen'. Daarom deze maand in de serie 'leer ons kennen' een vrij uitgebreid portret van dit lid van onze redactie!

Lees verder >>

(R)

3 - Column: De Grote Weblogs

Ik overweeg een nieuwe carrière-move te maken. Dat zit zo: in Amsterdam (misschien ook elders) krijgt iedereen wel eens van die kleine briefjes in de bus van Mr. Madou of Mr. Youssouf. Zij bieden zich aan als helderziende of 'echt Afrikaans medium'. Zij helpen de mensheid in de regio bij 'terugkeer van uw geliefde, uw carrière, examen, kans op geluk, seksuele impotentie, onvruchtbaarheid, zelfs bij hopeloze problemen'. En 'impotentie hoeft niet', staat er dan soms nog bij. Dat lijkt me wel een extra voordeel.

Lees verder >>

(Arnoud de Jong)


4 - Lars Horntveth - Kaleidoscopic

Naast symfonische- of progressieve rock en vrijwel alles met akoestische gitaar luister ik graag en veel naar klassieke muziek. En hoewel het overgrote deel van de releases in mijn muziekverzameling jonger dan vijftig jaar is, schuren mijn grootste favorieten toch altijd direct of indirect tegen het klassieke genre aan. En aan dat lijstje kan nu een volgende favoriet toegevoegd worden: Kaleidoscopic van het Noorse muziektalent Lars Horntveth. Hij werd bekend in jazz-kringen met zijn eigenwijze band Jaga Jazzist, en een solo-cd (Pooka uit 2004) liet al horen tot wat voor kunstzinnigheden hij muzikaal in staat is. Wat hij met Kaleidoscopic heeft gepresteerd grenst aan het onmogelijke, zeker als in acht genomen wordt dat hij nog geen dertig jaar oud is, geen klassieke muziekscholing heeft, en nog niet eerder serieus werk voor een symfonieorkest heeft geschreven.
Lees verder >>

(FU)


5 - DM Stith - Heavy Ghost

Vanmiddag sms-te jnnk me dat haar jetlag nu wel ongeveer uitgewerkt was. Stiekem was ik best jaloers op haar Amerikaanse tripje. Met je wederhelft trekken door de USA en samen optreden. Het lijkt me een fantastische ervaring. Een volgend sms-je maakte me nog meer jaloers. Tussen neus en lippen door deelde ze me mee dat Roy samen opgetreden had met Daniel Michael Stith, die optreedt onder de naam DM Stith. Het was zijn tweede optreden pas en zij waren er gewoon bij. Poeh, daar word ik jaloers van! Zij wel en ik niet. Waarom die 'Poeh' zojuist? Nou, omdat DM Stith's debuut-cd Heavy Ghost wat mij betreft zonder twijfel de mooiste plaat is die verschenen is de eerste maanden van dit jaar. En ik moet nog zien dat er heel veel mooiere platen gaan verschijnen dit jaar. Het is zo'n plaat waarvan ik eigenlijk gewoon niet weet wat ik er over moet schrijven, maar er alleen maar naar wil luisteren.

Lees verder >>

(FU)


6 - Linkdump Revisited

Het voordeel van een weblog over weblogs is dat er altijd wel wat gebeurt in de Blogosphere. Het is slechts een kwestie van te weten komen dat er iets gaande is, een paar zoekmachines en enkele pagina’s bezoeken, een stukje tekst met verwijzingen en een plaatje doen de rest. Jammer alleen dat niet elke Nederlandse weblogger ons makkelijk weet te vinden, waardoor we soms, als de actualiteitswaarde al getaand is, een beetje laat over iets belangwekkends kunnen berichten.

Lees verder >>

(TZ)

7 - WWWW óf: De Wondere Wereld van Weirde Weblogs, afl 5

Laten we maar meteen met de deur in huis vallen: What is it? heeft een zoontje gekregen. Of een dochter. Het is maar net hoe je het bekijkt. Maar hier ter burele prefereren we te spreken van een zoontje, want al die instrumenten die boeren gebruiken om de testikels van stieren af te binden, door te zagen, te merken, te abstraheren en andere onderdelen te fileren dan wel te omklemmen, welke allemaal op Farm Tools Quiz ongegeneerd tentoongesteld worden, daar krijgen wij mannen het een beetje benauwd van, zeker als iemand tijdens de pauze vanuit het wc-hokje roept dat zo’n site alleen maar gebouwd is op pure penisnijd.

Lees verder >>

(TZ)


about:blank wordt gemaakt door:

Aukje - www.aukje.net (AU)
Bakkel - www.bakkel.com (linkdump, MvH)
Edwin - http://www.zbdigitaal.nl/ (ED)
File Under - www.fileunder.nl (FU)
Frank - www.punkey.com (denktank)
Kaat - www.desalniettemin.com (K)
Kaj - www.kajrietberg.nl (KR)
Les Canards - www.lescanards.nl (LC)
Lorenz - www.tweepuntnul.net (LZ)
Michiel - www.badlog.nl (MH)
Mike - www.madbello.nl (MB)
Robert - www.robtheblob.nl (RH)
Roos - http://www.soyrosa.nl (R)
Rutger - http://koekjesfabriek.com/ (RU)
Ton - www.zijperspace.nl (TZ)

About:blank wordt prima gehost door http://www.pivothosting.net
