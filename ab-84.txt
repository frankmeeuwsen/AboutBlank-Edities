

http://www.aboutblank.nl
Een maandelijkse e-zine door webloggers, voor webloggers!

Jaargang 7 - Editie 84 - November 2009

Inhoud:

00 - Intro
01 - Header en wallpaper #84
02 - Blog Art 2009 video report + mijn impressie
03 - Is ExpressionEngine een Weblog tool?
04 - Pakkende stervensbeschrijvingen in "Ademtocht"
05 - WWWW óf: De Wondere Wereld van Weirde Weblogs, afl 12
06 - Column: Een corrupte bende!
07 - Michael de Jong - For Madmen Only

0 - Intro

November. Een beetje nietszeggende maand. Oktober is herfstmaand, december is kerstmaand, en november is de maand die daartussen valt. Herfstbladeren, kerstversiering, maar wat is nu 'echt' novembers?

Laten we eerst maar eens zien wat er voor novemberse artikelen voor jullie geschreven zijn. Een boekrecensie met een misschien niet zo gezellig maar wel bij het leven horend onderwerp, genaamd 'ademtocht'. Wat minder bij het leven horend (want: weird), maar wel weer wat gezelliger zijn de Weirde Weblogs die deze maand in het teken van huisdieren staan. De Dutch Bloggies, beschreven door onze vaste columnist Arnoud de Jong, die de voorzitter bedreigt 'die weet ik te vinden als ik niet win', en als laatste kunnen jullie je desktops weer versieren met een nieuwe Header & Wallpaper.

Terwijl ik voor de tv zit, MacBook op schoot, schrijf ik jullie dit stukje. Zondagochtend vroeg zal de editie online gezet worden. Ik hoop me dan nog even om te draaien. Misschien is dat wel typisch novembers. Lange zondagochtenden die je het liefst volledig onder de warme dekens doorbrengt.

Altijd te bereiken op: post@aboutblank.nl

Lees verder >>

Roos



1 - Header en wallpaper #84



De header & wallpaper van deze maand zijn gemaakt door Pluusje. Download hier de wallpaper:

1024x768px
1280x1024px
1440x900px

Lees verder >>

Aukje



2 - Blog Art 2009 video report + mijn impressie

Het evenement Blog-Art dat op 9 oktober j.l. plaatsvond, is een goed concept met ruimte voor uitbouwing. Het programma zat goed gebalanceerd in elkaar en werd door Marco Raaphorst strak aan het lijntje gehouden om de tijden kloppend te houden. Het was een knus event, in aanmerking genomen dat het de eerste was. De opkomst was wat mager, ik schat zo'n 100 man/vrouw, en dat werd in de loop van de avond wat minder. De sfeer was goed en je voelde je bijna thuis. De enige minpunten hebben alleen betrekking tot de techniek; soms ging er wat mis bij presentaties en discussies (falende microfoons en PowerPointpresentaties die te snel gingen), stekkerdozen ontbraken en er was geen open WI-FI. Gelukkig was iemand zo vriendelijk om me een code aan te bieden, maar daar heb ik weinig gebruik van kunnen maken omdat ik constant van de ene zaal naar de ander rende om te proberen alles te zien en te filmen. Voor de rest zul je mij niet horen klagen, 15 euro om van 15:00 uur tot ruim na 22.00 geëntertaind te worden op een mooie locatie is geen geld.

Lees verder >>

MadBello



3 - Is ExpressionEngine een Weblog tool?

Met deze vraag op mijn lippen vertrok ik om 6.40 uur op donderdag 22 oktober richting Thomas Jacobs. Samen met hem bezocht ik voor About:Blank de eerste Europese ExpressionEngine CodeIgniter event 2009. Dit event werd in Leiden georganisaeerd door Whoooz! Webmedia. Het was een 2 daags event. Die bestond uit een dag lezingen en een dag workshoppen. Waarbij beide dagen de onderverdeling hadden tussen ExpressionEngine en CodeIgniter. Voor mij lag de schone taak weggelegd om te onderzoeken of EE een weblog tool is. Hiervoor had ik de hulp ingeroepen van Thomas Jacobs die een zeer ervaren EE man is. Hij is 1 van de 7 mensen hier in Nederland die behoren tot het zogenaamde EE pro-network. Dus met hem aan mijn zijde zou ik kunnen begrijpen waar al deze EE en CI liefhebbers, geeks, nerds, website makers/builders het over hadden.

Lees verder >>

Kaj



4 - Pakkende stervensbeschrijvingen in "Ademtocht"

Mocht u geïnteresseerd zijn in de dood en de begeleiding ernaar toe, en of je inderdaad gehaald wordt door een of andere raadsman in deze, dan adviseer ik u aan om onverwijld het tweede boek van sjamaniste en Volkskrantlogster Linda Wormhoudt 'Ademtocht' aan te schaffen. De schrijfster tracht in dit boek haar fascinatie met de dood als onderdeel van het leven over te brengen.

Magere Hein leidt elk verhaal kort in door zijn kant van de zaak te beschrijven: over hoe hij de mens uit zijn lijden dat leven heet verlost. Vervolgens barst de hel dan los, of de hemel, 't is maar hoe je het bekijkt met verhalen waarin stervensprocessen worden beschreven. Aangezien de hoofdpersonen allen in de ik-vorm worden behandeld lijkt het een persoonlijk draagvlak te worden waarop ook levenswijsheden worden gestoeld. Zodanig dat elke vertelling een gigantische indruk achterlaat. Bij sommige weergaven voelde ik me heel individueel aangesproken.

Lees verder >>

Irene



5 - WWWW óf: De Wondere Wereld van Weirde Weblogs, afl 12

Enkelen beweren dat mensen die huisdieren houden van zichzelf al niet goed bij hun hoofd zijn. Mensen die dat ook nog met de rest van de wereld willen delen moeten wel helemaal van god los zijn. Maar goed, dat zou betekenen dat zeg maar drie kwart van de online mensheid niet helemaal snugger is, want zonder de kat bijv zou internet allang niet meer rendabel zijn en gedwongen zijn zichzelf op te heffen. Je zou soms denken: internet is daar omdat de kat het zo gewild heeft.

Lees verder >>

Ton



6 - Column: Een corrupte bende!

Deze maand ontkom ik er uiteraard niet aan om te schrijven over de Dutch Bloggies. Het prijzenfestival is het meest bijzondere jaarlijkse weblog-evenement in Nederland. Wat ook elk jaar weer terugkeert is de smalende kritiek.

Lees verder >>

Ton



7 - Michael de Jong - For Madmen Only

Het is pijnlijk. Eigenlijk doet de muziek van Michael de Jong mij veel, maar het is nou ook weer niet de vrolijkste muziek. Hij was onlangs in Arnhem, niet ver van mijn huis. Ik trok het echter niet meer na een werkweek waarin ik totaal gaar was en waar de verleiding van een reeds gekocht kaartje ontbrak: geen concert van Michael de Jong dus voor mij. Het is alsof de duvel ermee speelt, want de File Under-opperhoofd stuurt mij zijn nieuwe cd For Madmen Only toe. En jawel, het gaat mij bij het eerste nummer alweer door merg en been: prachtig en intens. Niemand heeft in ons land meer de blues dan Michael de Jong.

Lees verder >>

File Under



about:blank wordt gemaakt door:

Arnoud de Jong | @verbaljam
Aukje | @faukje
Bakkel | @bakkel
File Under | @fileunder
Irene | @schrijfjunkie
Kaat | @kaatster
Kaj | @kajrietberg
Les Canards | @lescanards
Lorenz | @tweepuntnul
Menno Nicolai | @mennonicolai
Michiel | @badlog
Mike | @madbello
Robert | @robtheblob
Roos | @soyrosa
Rutger | @rutger_
Ton | @zijperspace

About:blank wordt prima gehost door http://www.pivothosting.net
