http://www.aboutblank.nl
Een maandelijkse e-zine door webloggers, voor webloggers!

Jaargang 8 - Editie 91 - Juni 2010

Inhoud:

00 - Intro
01 - Header en wallpaper #91
02 - Verhalen over meetings
03 - WWWW óf: De Wondere Wereld van Weirde Weblogs, afl 18
04 - Column: Lezers doen nooit wat webloggers willen
05 - "Connect" heeft impact
06 - Interview met Ivo Victoria
07 - Sol6 - Sol6
08 - Bettye LaVette - Interpretations: The British Rock Songbook
09 - 'Taboek' Koosje: knap gestructureerde chaos in debuutroman Carice de Wildt

0 - Intro

Jongens, jongens, jongens. Wát een weertje. In ieder geval op het moment dat ik dit schrijf is het buiten zonnig en warm. Warm! Terrasweer. Strandweer. Weer om de vlaggetjes vast op te hangen voor komende maand. Of doen we dat pas als de jongens van Oranje in de halve finale komen? Anders ook zo zonde van de moeite, hè.

Afijn. Over dat weer. Ik hoop dat als jullie dit over twee weken lezen dat lekkere weer er nog steeds is. Maar groot acht ik de kans niet hoor, dat jullie hier dan zijn. Verdiept in de voetbal, in voetbalpoules die gewonnen moeten worden, en misschien wel in Oranje, omdat ze verder komen dan we hadden kunnen verwachten. En hopelijk dus weinig achter de computer vanwege terrasjesweer.

Weer en voetbal. Veel meer zal er niet in ons omgaan de komende maand. Gebeurt er eigenlijk nog wat in weblogland? Waarschijnlijk ook niet. De boekpresentatie van Bloghelden is voorbij, waar onze eigen Rutger bij aanwezig was. En verder? Verder lezen we een boek van Menno Lanting, lezen we hoe onze columnist Arnoud de Jong zelfs zijn eigen stukjes op Ekudos zet, of over de debuutroman van Carice de Wildt, en kunnen we weer flink wat weirde blogs verwachten van Ton, die op dit moment lekker op vakantie is.

Geen zin om te lezen? Luister dan naar het interview van Menno met Ivo Victoria, luister naar Betty LaVette, of kijk plaatjes: we hebben uiteraard ook weer een nieuwe header & wallpaper deze maand.

Ach, juni. Misschien dat ik het deze maand nog kan vermijden, maar het is toch wel bijna tijd om de komkommertijd aan te kondigen.

(Helaas moeten we deze maand afscheid nemen van Esther, die de afgelopen tijd een aantal mooie artikelen voor ons heeft verzorgd. Gelukkig kunnen we wel meteen weer iemand verwelkomen: KatYo! Welkom.)

Altijd te bereiken op: post@aboutblank.nl

Lees verder >>

Roos



1 - Header en wallpaper #91



Manon Bijkerk ontwierp niet alleen de cover van het debuut van Carice de Wildt, maar ook de header en wallpaper van deze maand voor about:blank. Je kunt hier de wallpaper downloaden:

1024x768px
1280x1024px
1440x900px

De 21-jarige Manon studeert in Zwolle aan het Artez (Hogeschool voor de Kunsten), maar woont momenteel in Barcelona. Ze is daar net klaar met haar Erasmus aan Escola Massana. Volgend jaar hoopt ze af te studeren en zichzelf officieel een illustrator te mogen noemen. Ze wil dan zo snel mogelijk weg uit Zwolle om al tekenend de wereld te ontdekken.

Op dit moment is ze lichtelijk obsessief met structuren en patronen bezig, omdat ze het blijkbaar leuk vindt zichzelf te martelen met een uur lang stipjes tekenen. Haar werk is vrouwelijk en oogt zacht maar heeft vaak een extra laag; soms grappig, soms pijnlijk en soms allebei.

Barcelona zal ze ontzettend missen.

Lees verder >>

Aukje



2 - Verhalen over meetings

Na tijden van lange inactiviteit gaat de ondergetekende weer stukjes schrijven voor About:blank, te beginnen met een nieuwe serie: verhalen over weblogs/twittermeetings die ik heb. Deze maand een piekfijn verslag van de boekpresentatie van het boek Bloghelden door Frank Meeuwsen.

Hoewel ik al lang wist dat ik naar de boekpresentatie kon komen, bedacht ik me - dankzij lichtelijke desoriëntatie die ik kreeg wegens het leven zonder iPhone - op de dag zelf pas dat ik voor dé boekpresentatie was uitgenodigd. Dus na enkele bedelsessies bij mijn voogd – “ja, morgen word ik gewoon wakker.” “nee, ik heb geen huiswerk voor morgen” zat ik opeens in de trein. Naar Utrecht.

Weblog en twittermeetings zijn altijd een beetje een raar fenomeen en sinds ik regelmatig deze meetings bezoek durf ik mijn retourkaartje er op te verwedden dat deze meetings altijd een vast schema hebben: inloop, kletskletsklets – “jij ook hier!? […] jij moet echt weer stukjes gaan schrijven!”, de opening, er gaan wat mensen praten, drinkdrinkdrinkdrink, eeteeteet, “oh is het al zo laat!?”. Zo ook bij deze boekpresentatie welke eigenlijk een verkapte twitter en weblogmeeting door elkaar was, aangezien 99,5% van de bezoekers wel eens geblogd of getwitterd had.

De boekpresentatie is, denk ik, als een fijn geheel te beschrijven. Er liepen discussies over zinnige onderwerpen als “waarom twitteren/bloggen/drinken/roken mensen eigenlijk?” en regelmatig was er een vreugdekreet te horen van mensen die na jaren opeens een wederontmoeting hadden. Iets in me dunkt dat dat een van de fijnste dingen van die dag was. Samen met de presentatie van het boek, natuurlijk.

Lees verder >>

Rutger



3 - WWWW óf: De Wondere Wereld van Weirde Weblogs, afl 18

We hebben er eindelijk weer een gevonden: een weirde weblog van Nederlandse bodem.
Ze zijn blijkbaar dun bezaaid, hier in het Hollandsche, dus zijn we wel bijna verplicht om aan elke mogelijke representant van dit genre binnen het bloggebeuren aandacht te besteden. Zulke initiatieven moeten immers gestimuleerd worden. En om dat nog even kracht bij te zetten toveren we gelijk maar even vier andere blogs te voorschijn die dezelfde niche binnen de Bizarrosphere hebben gevonden.
Mag de lezer zelf beoordelen of onze vertegenwoordiging in vergelijking met zijn buitenlandse soortgenoten het er goed vanaf brengt.

Lees verder >>

Ton



4 - Column: Lezers doen nooit wat webloggers willen

Ik schrijf weblogs en ik lees weblogs.
Tussen de schrijver en de lezer is een groot verschil.
Als lezer doe ik bijna nooit wat ik als schrijver zou willen.
Daarin verschil ik trouwens niet van de meeste andere webloglezers en -schrijvers.

Lees verder >>

Arnoud



5 - "Connect" heeft impact

Menno Lanting is verbonden aan De Baak Managementcentrum VNO-NCW en is gespecialiseerd in het gebruik van sociale media door organisaties. Hij richt zich hierbij specifiek op strategie, innovatie en leiderschap. Daarnaast is hij actief als gastdocent, spreker, ondernemer en adviseur. Ook heeft hij een weblog.

LinkedIn, Twitter, Facebook, YouTube en Hyves: miljoenen mensen zijn virtueel met elkaar verbonden. In deze tijden leven we in een open en onbegrensde wereld van samenwerking, creativiteit en communicatie. Dan is het voor bedrijven een logische stap een omslag te maken naar een meer open, authentieke en verbonden insteek. Het boek "Connect" is een aansporing hiertoe. Het maakt inzichtelijk welke stappen er nodig zijn om dat potentieel te bereiken.

Lees verder >>

Irene



6 - Interview met Ivo Victoria

Ivo Victoria is een Belg die in Amsterdam woont. Hij heeft een weblog sinds 2005 en debuteerde vorig jaar, zeer succesvol, met het prachtboek “Hoe ik nimmer de Ronde van Frankrijk voor min-twaalf-jarigen won .”

Ivo is een groot liefhebber van de sociale media, maar drinkt ook graag een biertje met aanraakbare vrienden in een café. Hij toont ons zijn schrijfkot, maar niet het achterste van zijn tong als het gaat om zijn nieuwe boek. Uw verslaggever zal nog een stevige cursus ondervragingstechniek moeten volgen om het onderste uit de mens te halen. Voor nu moet u het doen met hetgeen Ivo bereid was zonder dwang te vertellen. En dat is eigenlijk al aardig genoeg, dus heb plezier.

Lees verder >>

Menno



7 - Sol6 - Sol6

Bassist Luc Ex en de Britse pianist Veryan Weston overrompelden me in 2004 met hun 4walls-project. Ze werken nu weer samen op Sol6. De debuut-cd van de twee, bijgestaan door onder een cellist, alt-violist, saxofonist en slagwerker levert weer een boeiend hoorspel op. Een soort van clash tussen een kamermuziekensemble met een op hol geslagen jazzband. De cd werd live opgenomen in het voorjaar van 2006 in het Bimhuis. Sol6 doet dan ook niet aan muurtjes en waagt zich naast het uitvoeren van eigen songs op hun album aan songs van Erik Satie, Burt Bacharach en Charles Ives. Wie nou denkt ah Burt Bacharach, da’s fijne relaxte muziek, komt mooi van een koude kermis thuis. Als Ex en Weston met zo’n song aan de haal gaan met een song als “Close To You”, dan weet je eigenlijk al van tevoren dat de boel flink op de schop gaat.

Lees verder >>

Coen



8 - Bettye LaVette - Interpretations: The British Rock Songbook

Dan mag je nog zo’n cultstatus hebben, en zulke mooie verweerde stembanden, maar waarom in godsnaam "Don’t Let the Sun Go Down On Me" van Elton John coveren? Of "Nights in White Satin" van de fokking Moody Blues?! Of "Don’t Let Me Be Misunderstood"!?! Nou, omdat het kan. En omdat Bettye Lavette er vertrouwen in had dat ze d’r iets moois van kon maken. Het zijn de drie bekendste nummers uit het Groote Britse Rockliedjesboek die de Amerikaanse zangeres (die ooit onder contract stond bij Motown) naar zich toe trekt. Zoals bij alle nummers op deze schitterende plaat heb je niet direct in de gaten dat het die grote hits zijn. De arrangementen zijn subtiel, de originelen zijn nog maar vage echo’s.

Lees verder >>

Coen



9 - 'Taboek' Koosje: knap gestructureerde chaos in debuutroman Carice de Wildt

Ze blogt op CaricedeWildt.nl, schrijft columns voor het vakblad Psy en de site TeGek.nl en mag zich sinds mei 2010 debutante noemen. Carice de Wildt, in de blogwereld al bestempeld als begenadigd schrijfster, heeft met haar debuut 'Koosje, diepbedroefd en dolgelukkig' de weg naar haar droom gevonden.

Deels fictie, deel autobiografisch
Het verhaal is gebaseerd op eigen ervaringen met haar bipolaire stoornis (manisch depressiviteit) en daarom deels fictie en deels autobiografisch. Gevolg is dat ze daardoor o.a. de volgende opmerkingen voor haar kiezen kreeg:
‘Heb jij een boek geschreven over manisch depressiviteit? En je bent zo’n leuke meid’.
‘Dat had ik nou niet achter jou gezocht’.
‘Heb je je dan altijd beter voorgedaan dan je bent?’
Had ze dit soort reacties verwacht en hoe gaat ze hier eigenlijk mee om?.

Lees verder >>

Aukje



about:blank wordt gemaakt door:

Arnoud de Jong | @verbaljam
Aukje | @faukje
Bakkel | @bakkel
Coen | @fileunder
Edwin | @ngedwin
Irene | @schrijfjunkie
Katja | @katyo
Menno Nicolai | @mennonicolai
Michiel | @badlog
Mike | @madbello
Remco | @sikkema
Roos | @soyrosa
Rutger | @rutger_
Theo
Ton | @zijperspace

About:blank wordt prima gehost door http://www.pivothosting.net
