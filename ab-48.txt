============
ABOUT:BLANK
============

http://www.aboutblank.nl
Een maandelijkse e-zine door webloggers, voor webloggers!
=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
Jaargang 5 - Editie 48 - september 2006

Inhoud:

0 - Intro
1 - Chinese weblogs: een exploderend medium
2 - Fantastica!
3 - Cursus Lijfloggen deel 32
4 - Reageer!
5 - Weblogging - Niet voor oude rotten in het vak?
6 - Alice Rose - Tales Of Sailing
7 - René's (rotten) reviews (III)
8 - Uw weblog zuigt..

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
0 - Intro

Het was een maand met vooral regen! Veel regen, erg veel regen.
Maar about:blank heeft geen last van wateroverlast!

Na een maand rust gaan we weer door. En meteen hebben we een
extraatje: We verloten 5 exemplaren van Weblogging (door Sietse
Kuipers), dan mag u zelf bepalen wat u ervan vindt, maar eerst
vertelt Frank ons zijn mening. En nóg een extraatje, want we geven
ook nog CD's weg van Alice Rose, de Deense Roisin Murphy. Dat is
uiteraard nog niet alles, wat dacht u van een boekbespreking van
de langverwachte debuutroman van Merel Roze! Maar ook serieuze zaken,
zoals de gastbijdage van Fons Tuistra over de (underground) Chinese
Blogosphere.

Maar had ik al gezegd dat we veel regen hebben gehad?

Op naar drogere tijden, maar nu eerst about:blank!

Altijd te bereiken op: post@aboutblank.nl

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
1 - Chinese weblogs: een exploderend medium

Ik ontmoette een van China's eerste webloggers, Isaac Mao
(http://www.isaacmao.com/meta/), voor het eerst toen we samen in
een panel (http://www.wkconline.org/index.php/seminars/speakerpage/?sid=1128)
zaten over China en internet (http://www.wkconline.org/index.php/seminars/archive/?seminarid=50)
eind april 2004 aan de universiteit van Berkeley. Mao had in 2002
het webloggen min of meer naar China gehaald en hoorde bij de
eerste generatie Chinese webloggers. Hij was behalve weblogger
ook VC en zette in 2002 de eerste webloghost op:
http://www.cnblog.org.
De avond voor ons panel was Isaac zenuwachtig. De hele dag hadden
sprekers op de conferentie de vloer aangeveegd met China
(http://www.poynter.org/column.asp?id=31&aid=64985). Omdat ze
het internet zou censureren, omdat ze internetgebruikers in
de gevangenis zou zetten.

Lees verder: http://www.aboutblank.nl/pivot/entry.php?id=1702
[Fons Tuinstra - http://www.chinaherald.net/]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
2 - Fantastica!

Menig weblogger zal dromen van wat Merel Roze overkwam: naar
aanleiding van je log gevráágd worden om een roman te schrijven.
Uitgeverij Archipel had vertrouwen in een boek van haar hand, en
zodoende begon Merel met typen. Op haar laptop in een huisje aan
zee, zonder afleidende factoren als katten en internet. Een
eenzaam proces, zo vertelde ze op donderdag 24 augustus in huize
Archipel, waar ze haar 'kindje' presenteerde. 'Fantastica' heet
het eindresultaat en telt 280 pagina's. Dat is wel even andere
koek dan een stukje van 500 woorden. Het eerste exemplaar werd
uitgereikt aan Menno Pot, journalist en auteur. En waarom hij?
Omdat hij net als Merel verslingerd is aan popmuziek en Ajax.

Lees verder: http://www.aboutblank.nl/pivot/entry.php?id=1698
[AU]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
3 - Cursus Lijfloggen deel 32

Spit!

Ik hing naar buiten. Dat was het enige wat ik kon. Mijn schouders
leunend tegen het venster, mijn hoofd nog net beschut voor alles
dat van boven kon komen door het bijna horizontaal staande
kantelraam.
Als het regende schoven de druppels vlak voor mijn neus en peuk
langs richting dakgoot. Ik hield de sigaret zo dicht mogelijk bij
me om doven te voorkomen. Tegelijk zo ver mogelijk weg om de rook
niet de kamer in te laten kringelen. De walm moest meteen door de
wind opgepakt worden om mijn moeder niet op de hoogte te laten
komen van mijn rookgedrag.

Lees verder: http://www.aboutblank.nl/pivot/entry.php?id=1701
[TZ]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
4 - Reageer!

Is reageren op reacties ook de interactiviteit van Web2.0? Moet
je om reacties uit te lokken reageren? Hoe persoonlijk mag dat
worden? Word je erop afgerekend? Reacties zijn een leuke stimulans
voor de logger, de slagroom op de appeltaart. Maar of je daar nu
zelf aan mee moet doen?

Hallo Michiel!

Het aantal comments op logs kan behoorlijk verschillen. Van 0 tot
40, of bij de populaire logs zelfs meer. Bij sommige logs is het
aantal comments zo groot doordat de logger op elke comment
reageert. Inhoudelijk, of alleen om te bedanken voor het reageren.

Lees verder: http://www.aboutblank.nl/pivot/entry.php?id=1696
[MH + AU]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
5 - Weblogging - Niet voor oude rotten in het vak?

Boeken over webloggen. Het blijft een beetje vreemd. Op de redactie
hebben we al meerdere de revue zien passeren. Niet alleen de
buitenlandse namen, maar ook bijvoorbeeld het boek "Weblogs"
(http://www.mostert.org/boek/weblogs/) van Rogier Mostert. Recent
kregen we het boek "Weblogging" van Sietse Kuipers op de burelen
(http://www.sietsekuipers.nl/index.php?option=com_content&amp;task=view&amp;id=58&amp;Itemid=44).
Vrijwel gelijktijdig lazen we de "recensie" van Tonie van
Ringelestijn bij Bright (http://www.bright.nl/geenstijl-is-nu-cursusmateriaal).
Ik neem de term recensie met een akelige korrel zout, want er is
meer in het boek te vinden dan de 10 pagina's GeenStijl en het
voorwoord van Frankwatching's Frank Janssen. Het boek is meer dan
de moeite van het kopen, lenen en lezen waard. Ook voor bloggers
met een geschiedenis.

About:blank verloot 5 x het boek "Weblogging" van Sietse Kuipers
onder de inzenders die een interessant antwoord kunnen geven op
de volgende vraag:

"Vertel ons waarom JIJ in dit boek had moeten staan?"

Lees verder: http://www.aboutblank.nl/pivot/entry.php?id=1711
[FM]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
6 - Alice Rose - Tales Of Sailing

Het allerlaatste voorbespeelde cassettebandje dat ik heb gekocht
was Subrosa van Alice Rose (http://www.alicerose.com/). De CD's
van de in een kek verpleegster-outfitje en fluffy moonboots
gestoken zangeres vlogen na haar charmante optreden in de Higher
Ground-tent namelijk als warme pannenkoeken over de toonbank. Dat
cassettebandje is tevens de uitzondering waarbij ik ooit de
moeite heb genomen om de muziek om te zetten van analoog naar
digitaal.

Lees verder: http://www.aboutblank.nl/pivot/entry.php?id=1700
[FU]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
7 - René's (rotten) reviews (III)

"Zodra we weer wat centjes hebben, moeten de mannen der aangaan
geloven of ze willen of niet. Ze moeten worden geholpen anders
blijven ze aanfokken en eens moet der een eind aankomen, ook de
vrouwtjes verdienen hun rust niet waar"

In mijn zoektocht naar Het Onbekende, ben ik gestuit op de weblog
van het illustere duo Freek en Linda en de weblog van een
Belgische jogger. Lees verder en ontdek uit welke weblog
bovenstaande passage afkomstig is.

Deze maand recensies van de weblogs
http://www.freekenlinda.nl/ en http://www.jogjeslank.be/

Lees verder: http://www.aboutblank.nl/pivot/entry.php?id=1606
[RB]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
8 - Uw weblog zuigt..

. Omdat u over poezen schrijft!
. Omdat u nooit stopt! (http://www.sikkema.net)
. Omdat u niet old school bent!
(http://web.archive.org/web/20010925043710/http://www.geitenfokvereniging.net/)
. Omdat u nooit meet! (http://www.camarados.com)
. Omdat u een Bloggie heeft gewonnen! (http://www.dutchbloggies.nl
. Omdat u geen Bloggie heeft gewonnen! (http://www.geenstijl.nl)
. Omdat u niet kunt spellen!
http://web.archive.org/web/20010402033951/http://www.mijncomputertje.net/
. Omdat u niet in de BoB voorkomt!
http://www.sargasso.nl/archief/2006/01/01/2006-battle-of-the-blogs/
. Omdat u nooit drinkt op een meeting! (http://www.vandenb.com)


Lees verder: http://www.aboutblank.nl/pivot/entry.php?id=1708
[RS]

=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-=-
ABOUT:BLANK wordt gemaakt door:

Aukje - http://www.aukje.net [AU]
David - http://www.davidrietveld.nl [DR]
File Under - http://www.fileunder.nl [FU]
Frank - http://www.punkey.com (denktank)
Lotte - http://www.bloodyhell.nl [L]
Michiel - http://www.badlog.nl [MH]
Mike - http://alteregoradio.wordpress.com [MD]
Peter - http://www.shapeamp.nl (design)
Reinier - http://www.altijdfijn.com [RL]
René - http://www.bloggerdesvaderlands.nl [RB]
Remco - http://www.aboutblank.nl [RS]
Ton - http://www.zijperspace.nl [TZ]
